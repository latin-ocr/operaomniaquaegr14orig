HommA XII. , 153

totum dulcorem mellis verto in acerbum saporem. Et
idcirco Deus, qui sermonem suum a peccatoribus con-
culcatum ulciscitur, unicuique pro qualitate amaroris vi-
tae, et pro modo intentionis amaritudinem poenarum sup-
pliciorumque restituit. Et si quidem nos, qui haec dici-
mus, et semel credidimus ') Deo, peccaverimus, exaspe-
, rare nitimur ²) sermonem ejus: qui vero penitus a fide
ejus recesserunt, neque ingressi sunt ecclesiam, hi non
faciunt amara eloquia Dei. Quomodo enim possunt sua-
vitatem exasperare sermonum, quibus nondum credide-
runt? Ideoque nobis alia servantur tormenta, qui vide-
mur credere, et in ipsa credulitate peccamus, ab eorum
supplicio, qui ne initium quidem credulitatis habuerunt.
Et ne solummodo putemus verbum nos exasperare Do-
mini, si peccemus, delictum nostrum usque ad ipsius Dei
injuriam pervenit. Scriptum ³) est enim, quod, qui pec-
cat, per praevaricationem legis Deum inhonorat. Parum
erat si dixisset, inhonorat angelum: nunc autem, per prae-
varicationem, inquit, legis Deum inhonorat. Quotiescun-
que praevaricamur lcgem Dei, toties inhonoramus Deum:
et quanto majora delinquimus, tanto majoribus contume-
liis afficimus Deum: quanto plura peccamus, tanto plus
inhonoramus patrem et Christum ejus, sicut scriptum est:
„quanto 4) magis putatis deteriora mereri supplicia, qui
filium Dei conculcaverit, et sanguinem testamenti pollu-
tum duxerit, in quo sanctificatus est, et spiritui ⁵) gratiae
contumeliam fecerit?“ Igitur quicunque peccat, exasperat,
et contumeliam facit, et inhonorat tam Dei eloquia, quae

suscepit, quam eum, qui docuit.

——--———

¹) Edd. Merlini: credimus.
2) Edd. Merlini: dicimur.

³) Cfr. Rom. ll, 23. ⁴) Hebr. X, 29,
⁵) Edd. Merlini: spiritum gratiae ctc.

HJ* .

