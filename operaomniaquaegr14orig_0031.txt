HonnmA Ι. 15

alii corruerint in malitiae profundum. Tu vero homo,
quare non vis arbitrio te tuo derelictum? Quare aegre
fers niti, laborare, contendere, et per bona opera te
ipsum causam tuae fieri salutis? An magis tc delectabit
dormientem, et in otio constitutum aeterna prosperitate
requiescere? „Pater ¹) meus, inquit Dominus Jesus Chri-
stus, usque modo operatur, et ego operor:“ et tibi dis-
plicet operari, qui ad opera natus es? Non vis opus
tuum fieri justitiam, sapientiam, castitatem? Non vis
tuum opus esse fortitudinem, aliasque virtutes? Igitur in
captivitatem ducuntur, qui propter ²) peccata sua servi-
tutis meruere supplicia. Et venit Jesus Christus praedi—
care captivis remissionem, et caesis visum. Iste clamat
iis, qui sunt in vinculis: „egredimini:“ et iis, qui versan-
tur in tenebris: ‚‚videte.“ Et nos fuimus in vinculis pec·
catorum, et nos aliquando versabamur in tenebris, adver-
sum rectores tenebrarum mundi istius concertantes: venit
Jesus omnium prophetarum vocibus praedicatus, dicens
ligatis: „exite:“, et constitutis in tenebris: „adspicite.“

4. Si autem vis audire Ezechielem filium hominis in
captivitate praedicantem, et iste tHJus erat Christi. „Ideo ³)
sactum est, ait, in trigesimo anno, in quarto mense, in
quinta mensis, et ego eram in medio captivitatis secus
flumen chobar, et aperti sunt coeli.“ Secus fluvium ergo
Chobar Ezechiel, cum triginta esset annorum, apertos vidit
coelos. Et Dominus Jesus Christus incipiens erat quasi
triginta annorum secus fluvium Jordanem, et aperti sunt
coeli. Et per omnem prophetiam Ezechieli dicitur: „fili ⁴)
hominis.“ Quis autem filius hominis, ut Dominus nicus

Jesus Christus? Respondeant mihi haeretici, qui nativi-

¹) Ev. Joann. V, 17.

²) Cfr. Luc. IV, 18. coll. Jesai. LXI, 1.
3) Ezech. I, 1.

4) Csr. Ezech. Il, 1. 3. 6. 8. coll. capp. seqq-

