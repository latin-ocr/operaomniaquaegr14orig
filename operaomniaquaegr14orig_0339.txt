PROLOGUS. 323

deputatur. Dicit enim ita: „haec ¹) est visitatio, in qua
recensiti sunt filii Israel secundum domus familiarum sua-
rum. Omnis visitatio eorum cum virtute sua sexcenta
tria millia quingenti quinquaginta. Levitae autem non
sunt numerati cum iis, sicut praecepit Dominus Mosi.“
Vides, quomodo ut eminentiores a filiis Israel sequestran-
tur Levitae, nec 2) in eorum numero sociantur. Et rur-
sum Levitis eminentiores scribuntur sacerdotes. Sic enim
in eadem scriptura continetur: „et ³) locutus est, inquit,
Dominus ad Mosen, dicens: accipe summam Levitarum‚
et constitues eos in conspectu Aaron sacerdotis, et mini-
strent ei.“ Vides et in hoc, quomodo superiores Levitis
nominet sacerdotes, et rursus Levitas eminentiores ponit
filiis Israel? Haec autem visi sumus discutere paulo cu-
riosius, volentes etiam per haec ostendere rationem, quia
in ipsis quoque attitulationibus librorum suorum Salomon
differentiis usus est necessariis ⁴), et aliud in Proverbiis,
aliud in Ecclesiaste, aliud etiam in Canticorum Cantico
ex ipsa inscriptione tituli designavit. Et adhuc quod in
Cantico canticorum, ubi jam perfectio ostenditur, neque
filius David, neque rex scribitur, potest etiam hoc dici:
quia, cum factus fuerit servus sicut Dominus, et discipu-
lus sicut magister, videtur jam neque servus esse servus,
factus videlicet sicut Dominus: neque discipulus esse di-
scipulus, quippe qui sicut magister effectus est: sed fuisse
quidem aliquando discipulus, nunc vero esse sicut magi-
ster: et fuisse quidem servus aliquando, nunc vero esse
sicut Dominus. Simili igitur ratione etiam de rege et in

his, in ⁵) quos regnat, adverti posse videbitur, cum regnum

Ι) cfr. Num. Π, 32. 33.

2) Edd. Merlini: nec numero sociantur. Et rursum etc.
3) Num. III, 5. 6.

⁴) Edd. Merlini: necessariis. Sed aliud in etc.
⁵)fDeest „in“ in ed. R.

 

21*

