Hostum XII. 157

constitutus miseriis suppliciisque torquetur. Vult igitur
Deus, ut nunc Scriptura commemorat, testamentum Israeli
maledictionem esse apud Nabuchodonosor. Et ideo, quia
voluit spernere testamentum Nabuchodonosor rex Jerusa-
lem, et mittens angelos suos in Aegyptum testamentum
cum Pharaone facere conatus est, ait sermo divinus: „non ¹)
dirigetur, non salvabitur.“ Quapropter oportet nos ferre
patienter, cum a Deo tradimur ultioni. Tradidit quen-
dam de coetu ecclesiae Apostolus diabolo in interitum
carnis: et tradidit in carnis interitum, non ut perderet
traditum, sed ut spiritum traditi conservaret. Ex quo
Scriptura ait: „tradere ²) istiusmodi Satanae in interitum
carnis, ut spiritus salvus fiat in die judicii Domini Jesu.“
Traditur autem tormentis peccator, ut recipiat in prae-
senti supplicia, et pro peccatis suis cruciatus in futuro
refrigerium consequatur, et dici possit de eo: recepit
mala sua in vita sua. Si quis igitur poenis excruciatus
juxta maledictum, in quo Deus posuit peccatores, malu-
erit fugere supplicia, et mittere ad Aegyptum pro auxiliis
comparandis 3) ad Pharaonem, a quo liberavit Deus po-
pulum suum, non dirigetur, non salvabitur. Si quis au·-
tem patienter maledictionem sustinuerit, et supplicia Na-
buchodonosor, et tempus peccatorum suorum in cruciatu
compleverit, quomodo ille, qui secundum epistolas Pauli
excruciatus est, ut spiritus ejus salvus fieret in die judicii,
iste finem optimum consequetur. Inducit ergo eum in
maledictionem, et duces terrae ejus accipiet, ut fiant in
regnum infirmi. Infirmum efficitur regnum, quod de san-
cta terra in Babylonem transfertur. Nullus quippe fortis
est ι) in Babylone, id est, in confusione mentis suae.

Omnino non potest extolli homo, qui confusus est, ut

¹) Cfr. Ezech. XVII, 15. ²) I Cor. V, 5.
³) Edd. Merlini: comparandis: et Pharao: a quo etc.

⁴) Desideratur „est ‘⁴ in ed. Ruaei.

