mez 1. 347

paeto potuerint aliquando ad ipsam ejus incomprehensi-
bilem atque ineffabilem substantiam pervenire? Ego puto,
quod, si ad ¹) hoc aliquando pervenerint, jam non am-
bulent, neque currant, sed vinculis quibusdam caritatis
ejus adstrictae adhaereant ei, ne ultra mobilitatis alicujus
ullus in iis resideat locus, sed sint cum eo unus spiritus,
et compleatur in iis illud, quod scriptum est: „sicut ²)
tu pater in me, et ego in te unum sumus, ita et isti in
nobis unum sint.“ Sed nunc interim, ut videtur, sponsa
consociatis sibi adolescentulis multis, quantum 3) in poste-
rioribus nullus esse numerus dicitur, ab uno solo sensu,
id est, odoratu tantummodo capta, currere se in odorem
unguentorum sponsi commemorat: sive quod ipsa cursu
indigeat 4) adhuc et profectu, sive quod ipsa quidem per-
fecta sit, pro his autem adolescentulis, quae adhuc cursu
et profectibus indigent, etiam ipsa se currere fatetur: sicut
et ille, qui cum ipse sub lege non esset, fit tamen sub
lege, ut eos, qui sub lege sunt, lucrifaciat3 etiterum cum
in lege sit Christi, his tamen, qui sine lege sunt, fit et
ipse sine lege, ut eos, qui sine ⁵) lege sunt, salvet, Et
hoc fit, ut diximus, solo adhuc odoratu ejus accepto.
Quid, putas, agent ⁶), cum et auditum earum et visum
et tactum, gustumque occupaverit verbum Dei, et singulis
quibusque sensibus virtutes ex se competentes naturae
earum capacitatique praebuerit? ita, ut oculus ⁷), si vi-

dere potuerit gloriam ejus, gloriam tanquam unigeniti a

¹) Edd. Merlini: in hoc.
2) Cfr. ev. Joann. XVII, 21.

³) Edd. Merlini: quarum in posterioribus non est
numerus: quae dicitur ab uno solo sensu et odoratu etc.

⁴²) Edd. Merlini: indigeat ad hoc et profectu etc.
⁵) Edd. Merlini: sub lege etc.

⁶) Edd. Merlini: ageret.
⁷) Edd. Merlini: oculis.

