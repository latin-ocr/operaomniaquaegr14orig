HommA VH. 99

sua, id est, figmenta, quae ipse composuit, mansuetudine
ct castitate vestiat, ut in aures audientium facilius ex vi·
tae bonitate ornatus sermo subrepat. Et cum hoc fece-
rit, intellige eum assumsisse vestem variam morum, et
conversationis optimae, et idolis subjecisse, quae ipse
construxit. Ac juxta mei quidem animi sensum multo
nocentior est haereticus bonae vitae, et plus in doctrina
sua habet auctoritatis eo, qui doctrinam conversatione
maculet ¹). Qui enim vitae pessimae est, non facile ho—
mines ad falsum dogma sollicitat, nec potest per umbram
sanctitatis audientium decipere simplicitatem. Qui vero
sermone perversus est, et disciplinis saluti contrarius,
mores autem compositos et ornatos habet, nihil facit
aliud, nisi accipit indumenta varia instituti boni, et con—
versationis quietae, et circumdat ea idolis suis, ut magis
decipiat audientes. Idcirco sollicite caveamus haereticos,
qui conversationis optimae sunt, quorum forte vitam non
tam Deus, quam diabolus instruxit. Nam quomodo quas-
dam illecebras escarum aucupes proponunt, ut facilius
aves capiant per oblectamentum gulae, sic, ut audacius
dicam, est quaedam castitatis diaboli, id est, decipula
humanae animae, ut per istiusmodi castitatem, et man.
suetudinem, et justitiam possit facilius capere, et falsis
sermonibus irretire. Diversis diabolus pugnat insidiis, ut
miserum perdat hominem, et bonam malis tribuit vitam
ad decipiendos videntes, et malam bonis inurit conscien-

tiam. Mihi ipsi, qui in ecclesia praedico, laqueos saepe
. tendit, ut totam ecclesiam ex mea conversatione confun-
dat. Et ideo plus hi, qui sunt in medio, oppugnantur
ab inimico, ut per ruinam unius hominis, quae celari non

potest ²), omnibus scandalum fiat, et impediatur fides

¹) Edd. Merlini: maculat.

²) Edd. Merlini: potest, quin omnibus —- fiat: im-
pediatur etc.

7*

