324 Ontcrms m Cmrrc. Cmnconum

jam tradetur Deo et patri. Sed et hoc non lateat, non-
nullos attitulationern libelli hujus Cantica canticorum
scribere, quod non recte scribitur. Non enim pluraliter,
sed singulariter Canticum hic dicitur Canticorum. Haec
quasi in praefatione dicta sunt a nobis de superscriptione
ipsa, vel attitulatione libelli. Jam nunc Domino nostro
nos adjuvante, ipsius operis adoriamur exordia, et tamen
ne illud quidem remaneat in nobis omissum, quod quibus-
dam requirendum visum est adhuc de ipsa attitulatione,
ac superscriptione libri, quae ita habetur: „Canticum ¹)
canticorum, quod est ipsi Salomoni.“ Sic enim accipiunt,
quasi Canticum hoc csse dixerit Canticorum Salomonis,
ut ²) ex plurimis suis canticis hoc unum esse signaverit.
Sed nos quomodo recipiemus hujusmodi intelligentiam,
cum neque ccclesia Dei ulla extrinsecus Salomonis can—
tica legenda susceperit: neque apud Hebraeos, a quibus
eloquia Dei ad nos videntur esse translata, aliquid prac-
ter hos tres libellos Salomonis, qui et apud nos sunt, am-
plius habeatur in canone? Volunt tamen, qui hoc asse-
runt, inde confirmare sententiam, quod in Regnorum tertio
libro scriptum est, multa fuisse Salomonis Cantica, ut
unum ex multis esse confirment. Hoc ibi ergo refertur:
„et ³) Deus dedit prudentiam Salomoni, et sapientiam
multam valde, et latitudinem cordis sicut arenam, quae
est ad oram maris. Et factus est sapiens Salomon valde
super sapientiam omnium antiquorum, et super omnes
sapientes Aegypti, et super Ethan Ezraiten et ⁴) Hemam‚
et Chalcal, et Dorda filios Maul, et erat nominatus in

¹) cantic. τ, 1.

2) Edd. Merlini: et ut ex plurimis - unum esse
designaverit.

3) Cfr. IRegg. IV, 29—32.
⁴) Edd. Merlini: „et Heman: et Calchan: et Dordan

filios ‘⁴ etc.

