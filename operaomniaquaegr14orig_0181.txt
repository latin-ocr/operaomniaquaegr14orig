Honmm XIII. 165

quomodo quievit, qui exigebat?“ In regem Babylonis
ista dicuntur: „quomodo Ι) cecidit Lucifer de coelo, qui
mane oriebatur, contritus est in terram?“ Et ille de
coelo cecidit, et iste signaculum similitudinis, corona de-
coris, in paradiso deliciarum nutritus. Ecce, omnes de
coelo cecidisse, non descendisse referuntur: Dominus vero
meus dc coelo descendit, et qui descendit, ipse est filius
hominis. At non sicut Satanas· Non enim descendit de
coelo, neque ei mali quicquam acciderat, si descendisset.
Audi Jesum dicentem: „videbam 2) Satanam quasi fulgur
de coelo cadentem ,“ non descendentem. Verum non so-
lus Salvator e coelo descendit: quotidie multitudo de-
scendit, et adscendit super filium hominis. „Videbitis 3)
enim coelum apertum, et angelos Dei adscendentes et
descendentes super filium hominis.“ Et tu exspecta ad-
scensionem tuam. Tantum a ruina consurge, et audi: ex-
surge Jerusalem a ruina tua, spera, quia sis adscensurus
in coelum, et cave, ne tibi quoque dicatur: „num ⁴) quid,
qui cadit, non resurget? aut aversus non convertetur?“
Vae, qui convertuntur conversione pessima, dicit Domi-
nus. Et iste itaque de his unus est, qui ruerunt, et plan-
gitur ab homine princeps, cum princeps hominem flere
debuerit. Homo est Ezechiel, et filius hominis: qui vero
plangitur, Nabuchodonosor est rex Babylonis. Accipe et
tu lamentationem tuam super regem Babylonis, et dices:
„quomodo ⁵) quievit, qui repetebat?“ et reliqua. Con-
sidera in quantam spem vocatus sis, o homo, qui carne
circumdatus dicis: „quasi 6) lac me emulsisti, coagulasti
autem me ad similitudinem casei, cute et carnibus me

vestisti, ossibus et nervis me contexisti.“ Tu ergO, qui

¹) Jesai. XIV, 12. 2) Luc. X, 18.

³) Ev. Joann. I, 52. — Edd. Merlini: Videbis euim etc
¹²) Jerem. VIII, 4. ⁵) Jesai. XIV, 4.

ε) Job. X, 10. 11.

