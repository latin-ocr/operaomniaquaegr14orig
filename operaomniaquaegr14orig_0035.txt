Homma Ι. 19

flevimus, «lum recordaremur Sion: in salicibus in medio
ejus suspendimus organa nostra, quia illic interrogaverunt
nos, qui captivos duxerunt nos, verba canticorum.“ Ista
sunt {lumina Babylonis, juxta quae sedentes et remini-
scentes patriae coelestis, lugent atque deplorant, ubi sus-
pendunt organa sua, in salicibus legis et mysteriomm Dei.
Scriptum est in quodam libro, quia salignam omnes cre-
dentes accipiant eoronam. Et in lsaia dicitur: „orietur Ι)
quasi in medio aquae foenum, et salix super aquam fluen-
tem.“ Et in solemnitate Dei, quando tabernacula ejus
componuntur, salignos ramos in tabernaculorum fixione
constituunt.

6. „Secus ²) fluvium Clnobar.“ Secus {lumen istud
gravissimum saeculi. „Et 3) aperti sunt coeli. “ Clausi
crant coeli, et ad adventum Christi aperti sunt, ut rese-
ratis illis veniret super eum spiritus sanctus in specie
columbae. Neque enim poterat ad nos commeare, nisi
primum ad suae naturae consortem descendisset. „Adscen-
dit ⁴)“ Jesus „in altum, captivam duxit captivitatem, ac-
cepit dona in hominibus. Qui descendit, ipse est, qui
adscendit super omnes coelos, ut impleret omnia. Et
ipse dedit alios apostolos, alios prophetas, alios evangeli-
stas, alios pastores et magistros, in perfectionem sanctorum.“

7. „Aperti ⁵) sunt coeli.“ Non sufficit unum coelum
aperiri: aperiuntur plurimi, ut descendant non ab uno,
sed ab omnibus coelis angeli ad eos, qui salvandi sunt.
Angeli, qui adscendebant et descendebant super filium
hominis, et accesserunt ad eum, et ministrabant ei. De-

scenderunt autem angeli, quia prior descenderat Christus

¹) Jesai. XLIV, 4. ²) Ezeeh. I, 1.
³) Ezech. Ῑ, 1.

⁴) Cfr. Ephes. IV, 8. coll. Psalm. LXVIII, 18. (LXVII.)
—- Ephes. IV, 10. 11. 12.

⁵) Ezech. I, 1.
2*

