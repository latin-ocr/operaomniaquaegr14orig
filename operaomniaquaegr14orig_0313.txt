PROLOGUS. 297

in adulterum aliquem et corruptorem. Quod sub hae
eadem figura evidenter declarat Ezechiel ¹) propheta, ubi
Oollam et Oolibam ²) introducit sub specie Samariae et
Hierusalem, adulterino amore corruptaS, sicut locus ipse ¹
scripturae propheticae ostendit volentibus plenius scire.
Exardescit 3) autem etiam hic spiritualis amor animae
aliquando quidem, ut edocuimus, erga aliquos spiritus
nequitiae, aliquando erga Spiritum sanctum, et Verbum
Dei, qui est sponsus fidelis, et eruditae animae vir dici-
tur, et cujus ipsa sponsa in hac praecipue scriptura, quae
habetur in manibus, nominatur, sicut, praestante Domino,
plenius ostendemus, cum verba ipsius libelli explanare
coeperimus. Videtur autem mihi divina scriptura volens
cavere, ne lapsus aliquis legentibus sub amoris nomine
nasceretur, pro infirmioribus quibusque eum, qui apud
sapientes saeculi cupido, seu amor dicitur, honestiori vo-
cabulo caritatem vel dilectionem nominasse. Verbi gra-
tia, ut cum dixit de Isaac: „et ⁴) accepit Rebeccam, et
facta est ei uxor, et dilexit eam.“ Et iterum de Jacob
ct Rachel similiter dicit Scriptura: „Rachel ⁵) autem erat
decora oculis, et pulchra facie, et dilexit Jacob Rachel,
ct dixit: serviam tibi septem annis pro Rachel filia tua
juniorc.“ Evidentius autem immutatus usus vocabuli hu-
ius apparet in Amnon ⁵), qui adamavit sororem suam
Thamar. Scriptum cst enim: „et ⁷) factum est post haec,
et erat. Absalon filio David soror decora facie valde, et

nomen ei Thamar, et dilexit eam-Amnon filius David.“

¹) Cfr. Ezech. XXIII, 2. seqq.
²) Edd. Merlini: Olibam introduxit sub etc

3) Edd. Merlini: Exardescit hic spiritualis etc.
⁶²) Gen. XXIV, 67.

⁵) Gen. XXIX, 17. 18.

ὃ) Edd. M. constanter: Amon.

7) ΙΙ Sam. XIII, 1. (II Regg.)

