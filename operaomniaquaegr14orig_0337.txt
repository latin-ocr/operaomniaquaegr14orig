PROLOGUS· 321

esse cognoscamus coelestem: tunc jam nobis etiam ipse
Christus Ecclesiastes efficitur, et non solum in Israel, sed
et in Hierusalem regnare dicitur. Cum vcro ad perfe-
ctionem omnium ventum fuerit, et sponsa ei perfecta
omnis duntaxat rationalis creatura jungetur, quia pacifi-
cavit per ¹) sanguinem suum non solum, quae in terris
sunt, sed et quae in coelis: tunc Salomon tantummodo
dicetur, cum2) „tradiderit regnum Deo et patri, cum eva-
cuaverit omnem principatum et potestatem. Oportet enim
eum regnare, donec ponat inimicos suos sub pedibus suis,
et novissimus inimicus destruatur mors.“ Et ita pacifica-
tis omnibus patrique subjectis, cum erit jam Deus omnia
in omnibus, Salomon tantummodo, id est, solus pacificus
nominabitur. Competenter ergo in hoc libello, qui de
amore sponsae et sponsi erat scribendus, ctiam pro hoc
neque filius David, neque rex, neque aliud horum, quod
ad corporeum pertinere possit intellectum, scribitur, ut
merito de eo perfecta jam sponsa dicat, quia „et ³) si
aliquando cognovimus Christum secundum carnem, sed
nunc jam non novimus:“ ne ⁴²) quis putet, eam corpo-
reum aliquid amare, aut in carne positum, et macula
aliqua amori ejus credatur induci. Propterea Canticum
Canticorum Salomoni tantummodo est, neque 5) filio Da-
vid, neque regi Israel, neque aliqua in his prorsus misce·
tur carnalis nominis intelligentia. Et ne mireris, quod,
cum unus atque idem sit dominus atque salvator noster,
dicamus, eum velut minorem primo in Proverbiis, et

deinde proficientem in Ecclesiaste, et post haec habere

¹) Edd. Merlini: „per sanguinem non solum, quae
—- sunt, sed quae in coelis.“ — Cfr. Coloss. I, 20.

²) Cfr. I Cor. XV, 24-26.

3) II Cor. V, 16.

⁴) Edd. Merlini: neque quis putet.

⁵) Edd. Merlini: ct ncquc filio etc,
Onmms'opsm. Tom. XIV. 21

