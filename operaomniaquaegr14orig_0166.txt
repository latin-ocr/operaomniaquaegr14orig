150 Omessms m Ezecfflnmm

mia, in tantum, ut comminaretur ei, qui ab ejus servitio
declinaret: et eo tempore, quo Jeremiam exposuimus,
ea, quae nobis gratia Dei orantibus vobis largita est, sive
certe utcunque sensimus, exponere conati sumus. Noluit
autem id facere, quod suerat imperatum, sed palmites
suos extendit ad Pharaonem in gleba plantationis ejus:
ab eo constituta ¹) est in campo super aquam multam,
ut fructus afferret uberrimos: et deserta Aegypto rursum
Aegyptum concupivit, putans se ubertatem pristinam con-
secuturam: hoc imprimis cogitans, quod si Nabuchodono-
sor ad Pharaonem transcenderet, radices firmaret, evelle-
ret staturam, fructus afferret. Sed in contrarium, quam
putavit, omnia reciderunt. Fructus quippe ejus omnis
computruit, et pullulationes, quae saltem modicae in Ba-
bylonem venerant, mutatione regionis exaruerunt, in tan-
tum, ut radicitus evulsa sit, ne ultra in brachio magno,
aut in populo plurimo convalesceret. Quid in se haec
tanta, vel talia continent sacramenta? Quid unusquisque
sermo significat? Possumus, si tamen habeamus auditores,
ad aliam quandam Jerusalem conscendere, et ibi demon-
strare, quomodo aquila magna ductum suum fecerit, et
in hanc, quam nunc nos possidemus, Babylonem summi-
tates ejus detulerit. Possumus secretiora quaedam de
Pharaone loqui: verum, quia tempore coarctamur, et forte
audenter promittimus, quod non valeamus ²) implere, ad
minora redeamus, et secundum mensuram intellectus no-
stri sic potius exponamus. Venit ad istum Libanum, hoc
est, ecclesiam, ubi hostiae Dei, ubi incensum orationum
ejus celebratur ista magna et vera aquila Nabuchodono-
sor, id est, diabolus, et rapuit, Absit autem a tempori-
bus nostris, ut de summis cedri, id est, de principibus,

et de regio semine in Chanaan transferat. Oremus, ne

¹) Edd. Merlini: constitutus cst.
²) Edd. Merlini: valemus.

