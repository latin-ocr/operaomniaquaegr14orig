HommA lv. 59

cedens revertar exemplum: „offenditur ¹) terra in insi-
dentibus sibi.“ Puto, quia terra nos ut mater sustinens,
et laetetur super bonis filiis, et doleat super peccatoribus.
Ita quippe patri filius insipiens dolor ²) est, et ei matri,
quae genuit eum. Et 3) non solum huic patri et matri,
de quorum semine orimur, sed et illi matri, quae vere
mater nostra est ⁴). Accepitque Deus humum de terra,
et plasmavit ⁵) hominem. Igitur terra mater nostra est,
laetatur, quando justum filiurn sustinet. Laetabatur terra,
ferens Abraham, Isaac et Jacob. Laetabatur terra in ad-
ventu Domini nostri Jesu Christi, dignam se cernens filii
Dei sustentatu. Quid necesse est dicere de apostolis, et
prophetis, cum de Domini adventu scriptum sit: „omnis 6)
terra clamat cum laetitia? Confitentur et miserabiles Ju-
daei haec de Christi praesentia praedicari, sed stulte igno·
rant personam, cum videant impleta, quae dicta sunt.
Quando enim terra Britanniae ante adventum Christi in
unius Dei consensit religionem? Quando terra Mauro-
*ruml' Quando totus semel orbis? Nunc vero propter
ecclesias, quae mundi limites tenent, universa terra cum
laetitia clamat ad Dominum Israel, et capax est bonorum
secundum fines suos. Statuitque ⁷) fines gentium juxta
numerum filiorum Israel, et facta est pars Domini popu-
lus ejus Jacob, funiculus haereditatis ejus Israel. Capax
est, inquam, ut animal juxta partium qualitates, et bono-
rum actuum, et malorum, in quihus aut laudem mereatur,
aut poenam. Cum igitur dicitur: „terra ⁸), quae pecca-

verit mihi, ut delinquat delictum:“ mysterium quoddam

¹) Jesai. XXIV, 5.

2) Edd. Merlini: et dolor est.

3) Deest „Et“ in edd. M.

⁴) Desideratur „est“ in ed. Ruaei.

⁵) Cfr. Gen. II, 7. ⁶) Cfr. Jesai. XXIV, 14.
⁷) Deut. XXXII, 8. 8) Ezech. XIV, 13.

