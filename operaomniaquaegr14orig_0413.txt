Lmen ΙΙ. ⁴ 397

nare non ad initium diei, sed ad meridiem, ut et ipse ad
gratiam perveniat Abrahae. Si enim lux, quae in ipso
est mentis, et puritas cordis clara fuerit et splendida, iste
meridianum tempus in semet ipso habere videbitur: et
per hanc puritatem cordis, quasi in meridie positus Deum
videbit, sedens ad quercum Mambre, quod ad visionem
interpretatur. Apud visionem ergo sedet in meridie, qui
vacatl) ad videndum Deum. Inde denique non dicitur
intra tabernaculum, sed foris ad ostium sedere taberna-
culi. Foris etenim est extra corpus posita mens ejus, qui
longe est a corporalibus cogitationibus, longe a carnali-
bus desideriis, et ideo ab his omnibus foris positum vi-
sitat Deus. Ejusdem quoque mysterii 2) est, quod et Jo-
seph, fratres suos cum suscepisset in Aegypto, in meridie
eos pascit, et in meridie adorant eum cum muneribus.
Propterea denique puto et de his, quae Judaei in salvato-
rem commiserunt, nullum evangelistarum voluisse scri-
bere, quia meridie haec gesta sunt, cum utique sexta
hora non aliud, quam meridianum tempus ostendat, nul-
lus tamen meridiem nominavit. Sed Matthaeus ita dixit:
„ ab ³) hora autem sexta tenebrae factae sunt super omnem
terram usque in horam nonam.“ Lucas vero: „erat 4)
jam quasi hora sexta, et tenebrae saetae sunt super omnem
terram usque in horam nonam deficiente sole. “ Sed et
Marcus: ,‚cum⁵) autem esset facta hora sexta, tenebrae
factae sunt super omnem terram usque in horam nonam.“
Unde apparet, quia in visitatione quidem Abrahae, et in
convivio patriarcharum apud Joseph non indigebat, ut

tempus istud sub nomine sexti numeri significaretur, sed

¹) Ed. R. sola: ,‚vocat.“
²) Edd. Merlini: „mysterii: quod et Joseph, cum et

fratres suos suscepisset“ etc.

3) Mam), xxvn, 45. ⁴) eamne. XXIII, 44. 45.
⁵) Marc. XV, 33.

