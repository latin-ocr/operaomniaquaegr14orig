348 Ommzms m CANric. Cannensium

patre, aliud ultra jam videre nolit ¹), neque auditus aliud,
quam verbum vitae et salutis audire. Sed et cujus ma-
nus palpaverit de xierbo vitae, nihil ultra materiale, nihil
fragile caducumque palpabit, nec gustus, curn gustaverit
bonum verbum Dei, carnemque ejus et panem, qui dc.
coelo descendit, aliud quid post haec ²) gustare patietur.
Prae dulcedine namque ipsius, et suavitate omnis reliquus
ei sapor asper videbitur et amarus, et ideo hoc solo ve-
scetur. Omnem namque suavitatem, quamcunque cupierit,
in hoc inveniet3 ad omnia namque aptum se reddit, et
habilem. Denique his, qui ex ³) incorruptibili semine
regenerantur, rationabile et sine dolo efficitur lac: his
vero, qui infirmantur in aliquo, olera ⁴) se praebet ad
hospitalitatis amicitiam et gratiam. His vero, qui pro
possibilitate sumendi ⁵), exercitatos habent sensus ad dis-
cretionem boni et mali, cibum se solidum praebet. Si
qui vero sunt, qui exierint de Aegypto, et secuti colu-
mnam ignis et nubis, in eremum venerint, de coelo ad
illos descendit, minutum et. subtilem iis praebens cibum,
angelico similem, ita ut panem angelorum manducet homo.
Habet et alias multas in ⁶) semet ipso atque innumeras
ciborum differentias, quas interim pelle quis et carne
ossibusque indutus et nervis, capere non potest. Qui au·
tem dignus fuerit redire, et esse cum Christo, quique in
parvo fidelis inventus, constituetur super multa, ille gusta-
bit et capiet voluptatem Domini, perductus ad locum

quendam ⁷), qui pro hujusmodi ciborum copiis et varie-

¹) Edd. Merlini: nollet. ²) Edd. Merlini: hoc.
³) Edd. Merlini: ex corruptibili semine generantur.
⁴) Edd. Merlini: oleum se praebet etc.

⁵) Edd. Merlini: sumendi et exercitatos etc. —- Cfr.

Hebr. V, 14.
⁶) Edd. Merlini: in se ipso etc.
⁷) Deest „quendam“ in edd. Μ.

