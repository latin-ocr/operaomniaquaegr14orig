360 Omossms ιΝ CANTm. Cmrmonum

ORIGENlS ΙΝ CANTICUM CANTICORUM

LIfBER SECUNDUS.

„Fusca ¹) sum et formosa, filiae Hierusalem , ut ta-
bernacula Cedar, ut pelles Salomonis.“ In aliis exempla-
ribus legimus: „nigra sum et formosa.“ Rursus in hoc
persona sponsae loquentis introducitur: loquentis autem
non ad illas 2) adolescentulas, quae cum ipsa currere so-
lent, sed ad filias Hierusalem, quibus tanquam his, quae
derogaverint foeditati ejus, respondere videtur, et dicere:
fusca quidem sum, vel nigra, quantum ad colorem spe-
ctat, filiae Hierusalem: formosa vero, si quis interna mem-
brorum lineamenta perspiciat. Nam et tabernacula, in-
quit, Cedar, quae est gens magna, nigra sunt, et ipsa
gens Cedar nigredo vel obscuritas interpretatur. Sed et
pelles Salomonis nigrae sunt, nec tamen ob hoc tanto
regi in omni gloria sua pellium visa est indecora nigredo.
Non ergo mihi, o filiae Hierusalem, exprobretis culpam
coloris, cum sive naturalis, sive exercitio quaesita corpori
pulchritudo non desit. Haec continet historicum drama,
et propositae fabulae species. Sed redeamus ad ordinem
mysticum. Haec sponsa, quae loquitur, ecclesiae perso-
narn tenet ex gentibus congregatae. Filiae vero Hieru-
salem, adff quas ei sermo est, illae sunt animae, quae
propter electionem patrum carissimae quidem dicuntur,
inimicae autem propter evangelium. Istae sunt filiae Hie-

rusalem civitatis terrenae, quae videntes ecclesiam ex gen-

¹) Cantic. I, 5.
²) Edd. Merliniz alias.

