140 Omcssms m Ezsscfflssmm

tempestatibus dissipetur: ut, cum flaverint venti diaboli,
id est, spiritus pessimi, opera nostra persistant, quae us-
que ad hanc diem perstiterunt, si tamen non suut occulte
subruta, et in expeditionis accinctu ¹) manifestemus cari-
tatem nostram, quam habemus ad Deum in Christo Jesu:

cui est gloria et imperium in saecula saeculorum. Amen!

IIOMILlA Xl.

De eo, quod dictum est: „fili ²) hominis, propone aeni-
gma et die parabolam ad domum Israel, et dices: aquila

magnarum ala1·um,“ et cetera.

1. Exercitatio corporum, et in totum fortitudinem
comparat iis, qui exercentur, et per partes unum quod-
que membrum sensusque membrorum vegetiores facit ad
sufferendum quid, aut ad sentiendum: ut puta oculorum
acies si exercitetur in visu, acutior fiat ³) ad videndum:
aures si frequentius audiant, melius possunt vocum ca·
pere dissonantias. Hoc autem et in ceteris membris licet
deprehendere, quod in paucis ostendimus. Verum, quid
mihi prodest ad beatitudinem, et ad vitam sempiternam,
si corpus exercitationibus roboretur? Quod mihi est
emolumentum, etiamsi fortissimo corpore fiam, etiamsi
omnibus membris vegetus incedam? E contrario autem
si sensus animae habuero exercitatos ad sentiendum quid,
ad discendum⁴) dies noctesque contrivero, non solum in
hae vita mihi conducit, sed etiam recedentem de corpore

prosequetur. Idcirco in parabolis et in aenigmatibus lo-

¹) Edd. Merlini: accinctum.
²) Ezech. XVII, 2. 3. ³) Edd. Merlini: fit.
⁴) Edd. Merlini: dicendum.

