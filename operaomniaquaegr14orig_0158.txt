142 Omerms m Ezncummm

cedri, extrinsecus sibi semen accepit, et plantavit illud in
campo frondifero super aquam multam. Hoc autem
ipsum, quod de terra Chanaan suerat assumtum ab ca, quae
Libani summa quaeque decerpserat, id ¹) est, quod se·-
cunda vice acceperat, factum est in vitem non fortem,
sed infirmam, verum etiam statura pusillam: et palmites
hujus vitis infirmae reclinati sunt, pro eo, quod de Li-
bano et cedro fuerat assumtum, in tantum, ut radices
suas sub ipsius trunco consitas haberet. Et quidem sacta
est vitis, et fecit propagines, et extendit arbusta sua. Et
post haec venit alia aquila, et ipsa magna, magnis alis et
copiosis vel plumis, sive unguibus: et ecce ista vitis, de
qua nunc diximus, veniente secunda aquila declinavit te-
stamentum suum ad eam, spernens id testamentum, quod
prius cum arbore fecerat, in qua reclinata vitis fuerat
effecta, et propaginibus factis arbusta latius fuderat, et
complexa est secundam aquilam, et radices suas a priore
transtulit ad sequentem. Deinde palmites emisit ad aqui-
lam secundam, ut irrigaret eam cum gleba plantationis
ejus in campo bono: et aqua multa. Et quidem irrigata
haec ipsa vitis, et translata ad aquilam secundam, ut fa-
ceret incrementa, ut afferret fructum, ut fieret in vitem
magnam. Idcirco prophetae imperatur, ut dicat, quia
testamentum transgrediens vitis, quod fecerat cum aquila
priore, et statuens illud cum secunda, non dirigatur, ne-
que radices teneritudinis ejus effloreant ²): quin potius
fructus ejus propter transcensionem ejus putreant, et are-
scant omnia, quae de ea oriebantur, et jam ultra non
habeat brachium magnum et populum multum: evellatur 3)
autem radicitus, et licet irrigata sit, tamen non perseveret,

et non dirigatur in ubertatem: statimque ut contigerit

¹) Edd. Merlini: idem, quod etc.
²) Ed. Ruaei sola: effloreat.
³) Edd. Merlini: elevetur.

