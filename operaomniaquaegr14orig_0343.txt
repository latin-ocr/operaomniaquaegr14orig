ORIGENIS

ΙΝ CANTICUM CANTICORUM
LIBER1) PRIMUS.

„osculetur ²) me ab osculo oris sui.“ Meminisse opor-
tet illud, quod in praefatione praemonuimus, quia libellus
hic epithalamii habens speciem, dramatis in modum cona
scribitur. Drama autem esse diximus, uhi certae personae
introducuntur, quae loquuntur, et aliae interdurn super-
veniunt, aliae recedunt, aut accedunt, et sic totum in mu-
tationibus agitur personarum. Haec ergo erit totius libelli
species, et secundum hanc pro viribus historica a nobis
aptabitur expositio. Spiritualis vero intelligentia secun-
dum hoc nihilominus, quod in praefatione signavimus 3),
vel de ecclesia ad Christum, sub sponsae vel sponsi titulo,
vel de animae cum Verbo Dei conjunctione dirigitur.
Introducitur ergo nunc per historiae speciem sponsa quae-
dam, quae suscepit quaedam sponsaliorum et dotis titulo
dignissima munera ab sponso nobilissimo: sed plurimo

tempore moram faciente sponso, sollicitari eam desiderio

¹) Edd. Merlini: Homilia prima.
²) Cantic. I, 2. — Deest constanter ,‚ab“ in edd. M.
³) Edd. Merlini: signamus, vel de ecclesiae.

