14 Onlssnms m EzEcmEtEM

tur tibi verbum juvans, ut revertaris in patriam tuam.
Sacramentum est et id, quod in aenigmate et a Daniele
dicitur, et ab Apostolo abscondente pariter et revelante
narratur. In Adam omnes morimur ¹) et in Christo
omnes vivificamur. Fuit quippe Adam in paradiso, sed
serpens captivitatis ejus causa exstitit, et fecit ut ejice-
retur sive de Jerusalem, sive de paradiso, et veniret in
locum hunc lacrymarum. Serpens hostis est contrarius
veritati. Contrarius autem non a principio creatus est,
neque statim super pectus et ventrem suum ambulavit,
neque suit ab initio maledictus. Sicuti Adam et Eva non
statim, ut facti sunt, peccaverunt: ita et serpens fuit ali-
quando non serpens, cum in paradiso deliciarum morare—
tur. Unde postea corruens ob peccata meruit audire:
„tu ²) signaculum similitudinis, corona decoris in para—
diso Dei natus es: donec inventa est iniquitas in te, am-
bulasti immaculatus in omnibus viis tuis.“ De quo etiam
Job memorat, (suia in conspectu omnipotentis Dei super-
bierit. „Cecidit 3) quippe de coelo Lucifer, qui mane
oriebatur, contritus est super terram.“ Vide consonan-
tiam prophetici evangelicique sermonis. Prophetes dicit:
„cecidit ¹²) de coelo Lucifer, qui mane oriebatur, contri-
tus est super terram.“ Jesus loquitur: „videbam ⁵) Sa-
tanam quasi fulgur de coelo cadentem.“ In quo differt
dicere fulgur, aut Luciferum de coelo ruentem? Quod
ad rem pertinet, omnis consonantia de cadente est. Deus
*quippe mortem non fecit, nec malitiam operatus est.
Liberum arbitrium et homini, et angelo ad universa per·
misit. Hic jam intelligendum est, quomodo per arbitrii

libertatem alii ad bonorum conscenderint 6) summitatem,

 

 

ἰ) lconxv, 22. 2) Ezech.xxv111‚12, 13 et 15.
³) Jesai. XIV, 12. ⁴) Jesai. XIV, 12.
⁵) Luc. X, 18.

⁶) Edd. Merlini: conscenderent summitatem, alii
corruerent etc.

