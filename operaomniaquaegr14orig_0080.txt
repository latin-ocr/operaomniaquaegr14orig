64 Oxum-:ms m Ezncfflssmm

malorum suorum doloro, et nihilominus in ipsis suppli-
ciis glorificat Dominum, qui potest respondere divina, et
inter cruciatus propheticam vocem emittere, qualem emi-
sit Job, imitator est Job, Atque ita in hunc modum
et Noe, et Daniel, ct Job in eodem possunt tempore
reperiri.

5. Quia autem nunc Ezechiel non de his dixerit,
quos in Scripturis lectitamus, videlicet quos aut translatio,
aut mors de praesenti vita substraxerit, de alio quoque
loco approbare conabimur. Daniel, qui traditus est eu-
nuchorum principi cum Anania, Azaria, Elisae'le, eunuchus
fuit, et est in praesenti ¹) dictum: Noe, et Daniel, et Job
filios et filias non liberabunt, et reliqua. Fingamus quippe,
filios habuerit Noe', quomodo filii Danielis docebuntur,
quem eunuchum fuisse Judaei tradunt? Verum quia ser-
tilis et sancta fuit anima illius, et propheticis divinisque
sermonibus multos liberos procreavit, idcirco dicitur:
„si ²) fuerint in tempore illo vel isto et Noe, et Daniel,
et Job, et ipsi soli salvabuntur.“ Et nos ergo possumus
fieri Daniel: et ut non enumerem omnes sanctos, possum
esse Paulus, si fuero imitator ejus dicentis: „imitatores 3)
mei estote.“ Si cauterium, quo signatus est Paulus, ha-
buero, si eandem figuram, qua ille figuratus est in Chri-
sto 4), possedero, per quam ut bonus pater aiebat: „filioli
mei, quos iterum parturio, donec Christus formetur in
vobis.“ Si vero ex dissimilitudine signaculi coarguor,
quia aliam formam habuerit Paulus, quam ego iu anima
habeam, me ipsum decipio dicens: filius meus es tn, se-
men Pauli. Noli mirari, quod filius Apostoli fias. Ha-

beto virtutes, et eris filius Christi. „Filioli ⁵), inquit,

ι) cfr. Ezech. XIV, 18.
2) cfr. Ezech. xlv, 18. «2011. 14. - Edd. merlini:

vel isto Noe etc. Α
3) Ι Cor. XI, 1. ⁴) Galat. IV, 19.
⁵) EV. Joann. XIII, 33.

