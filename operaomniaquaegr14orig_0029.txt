HommA Ι. 13

ea ¹) sustinent, constituta? Ausculta eundem prophetam
dicentem: „habes 2) carbones ignis, sedebis super eos, ii
erunt tibi adjutorio.“ Haec opoltebat abscondere, et in
medium non proferre, sed haeretici nos impellunt, ut
celanda efferamus in publicum: quia tecta sunt utiliter
apud eos, qui ³) adhuc parvuli juxta animae aetatem sunt,
qni metu indigent magistrorum, minis et terroribus corri-
piendi sunt, ut possint consequi bonitatem, ut per amara
remedia a vulneribus peccatorum aliquando desistant.
Semper enim sacramenta Dei propter parvulos auditores
velaminibus quibusdam operiuntur. „Quam ³) magna mul-
titudo dulcedinis tuae, Domine, quam abscondisti timen-
tibus te!“ Legis et prophetarum Deus abscondit multi-
tudinem bonitatis suae non dilig-entibus, sed timentibus se.
Parvuli quippe sunt, nec possunt cum emolumento suo
discere, quod amentur a patre, ne dissolvantur, ne despi—
ciant bonitatem Dei. Quapropter eum audieris de populi
captivitate, crede quidem vere accidisse eam juxta histo-
riae fidem‚ sed in signum rei alterius praecessisse, et sub-

sequens significasse mysterium. Nam et tu, qui-vocaris

fidelis, qui conspicis pacem: -- Christus quippe pax nostra
est —: in Jerusalem commoraris. Si autem peccaveris,

derelinquet te visitatio Dei, et traderis captivus Nabu-
chodonosor, -et traditus duceris in Babylonem. Cum enim
confusa suerit anima tua a vitiis et perturbationibus, ab-
duceris in Babylonem, quoniam Babylon confusio inter-
pretatur. Et si rursum poenitentiam egeris, et per con· ,
versionem veri cordis misericordiam Dei impetraveris,
mittitur tibi Esdras, qui te reducat, et aedificare faciat

Jerusalem. Esdras quippe interpretatur adjutor, et mitti-

¹) Edd. Merlini: et sustinent.
²) Csr. Jesai. XLVII, 1-1. 15.
³) Edd. Merlini: quia.

⁴²) Psalm. XXXI, 19. (XXX.)

