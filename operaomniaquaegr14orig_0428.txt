412 Omoemus m CAN‘rtc. CANnconum

tum tu, quae pulchra es in mulieribus, praecellis et evin-
cis omnes reliquas animas, quae adhuc jugum Pharaonis
portant, et sessores ejus patiuntur: vel certe quod¹) equi-
tatus hic meus, qui lavacro aquae mundatus, purus et
candidus factus est, et verbum Dei meruit habere sesso-
rem, ex curribus assumtus est Pharaonis. Inde enim
omnes veniunt credentes, quia Christus venit in hunc
mundum, peccatores salvos facere. Hoc ergo modo po-
test explanari versiculi hujus sensus : equitatui meo, qui fuit
ante in curribus Pharaonis, et nunc sequitur me in equis
albis, purificatus in ²) lavacro aquae, similem te arbitror
proxima mea. Beatae ergo sunt illae animae, quae dorsum
suum curvaverunt, ut suscipiant sessorem verbum Dei su-
per se, et frena ejus patiuntur, ut, quocunque ipse vo-
luerit, flectat eas ‚ et agat habenis praeceptorum suorum:
quia jam non propria voluntate incedunt, sed ad omnia
ducuntur et reducuntur voluntate sessoris. Et fortassis
videbitur secundum hoc, quod ex multis animabus con-
gregata est ecclesia, et exemplum vitae accepit a Christo,
quod non tam ab ipsa deitate verbi Dei aeceperit, quae
utique supereminet eos actus, vel affectus, qui ad exem-
plum dari hominibus debeant: sed illa anima, quae as-
sumta est ab eo, in qua fuit summa perfectio , illa sit ad
exemplum posita, et ipsa dicatur hic proxima mea: cujus
similitudinem habere debeat etiam ecclesia, quae ex mul-
tis congregatur animabus, illis scilicet, quae prius fuerant
sub jugo et curribus Pharaonis, et equitatus Domini ap-
pellantur. >Quae autem ex duabus expositio convenire
magis proposito versiculo videatur, probabis etiam tu,
qui legis.

„Quam³) speciosae factae sunt genae tuae tanquam

turturis, cervix tua sicut redimicula. “ Ordo dramatis hu-

¹) Edd. M. ,‚qui.“ ²) Deest „in“ in edd. M.
³) Cantic. I, 10.

