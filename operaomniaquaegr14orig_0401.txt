LIBER II. 385

ergo Paulus pronuntiat, quod omnis, qui per fidem a
Christo consequitur libertatem, filius sit liberae: et hanc
dicit esse sursum Hierusalem, quae libera est, quae est
mater omnium nostrum, Hujus ergo matris et ipsa haec ¹)
sponsa filia esse intelligitur in his, qui dimicaverunt in
ea, et constituerunt eam custodem vinearum. Unde vi—
dentur isti, qui tantam potestatem habuerint, ut et bellum
gererent in ea, et ordinarent eam vinearum custodem,
non cujuscunque humilis, aut contemnendi loci fuisse.
Possumus ergo et Apostolos Christi accipere filios matris
sponsae, hoc est, Hierusalem filios coelestis, qui pugnave-
runt prius in ista, quae ex gentibus congregatur. Pugna-
verunt autem, ut vincerent in ea illos, quos prius habuit
infidelitatis et inobedientiae sensus, et omnem elationem
extollentem se adversus scientiam Christi, sicut Paulus
dicit²): „cogitationes ’3) destruentes, et omnem altitudi-
nem extollentem se adversus scientiam Christi. “ Pugna-
verunt ergo non adversus eam, sed in ea, hoc est, in sen-
sibus et corde ejus, ut destruerent et depellerent omnem
infidelitatem, omne vitium, omnesque doctrinas, quae ei
inter gentes positae falsis sophistarum assertionibus inole-
verant4). Fuit ergo Apostolis Christi grande bellum,
donec omnes ⁵) ex ea mendacii turres et muros perversae
doctrinae subruerent, donec iniquitatis argumenta proster-
nerent, et operantes haec atque succendentes ⁶) in corde
ejus daemones debellarent. Ubi ergo effugaverunt 7) ab
ea omnes sensus infidelitatis antiquae, non eam relinquunt

otiosam, ne forte per otium rursus antiqua surrepant, et

 

¹) Deest „haec“ in edd. M.

²) Edd. M. ,‚dixit.“ ³) II Cor. X, 4. 5.
¹²) Edd. Merlini: ,‚invaluerant.“

⁵) Deest „omnes“ in edd. Μ.

6) Edd. Merlini: „succedentes.“

⁷) Edd. Merlini: „effugerunt.“

Omoems OPERA. T om. XIV. 25

