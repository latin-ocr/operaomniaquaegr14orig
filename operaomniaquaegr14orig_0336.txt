320 OmGEms m CANTm. Cmnconum

men, neque locum, in quo regnet, neque omnino, quod
rex sit, neque, quod patrem David habeat, scribit, sed
tantummodo „Canticum ¹), ait, canticorum, quod est ipsi
Salomoni-‘⁴ Et quamvis difficile mihi videatur, aut per-
scrutari, aut pertingere posse horum differentias, aut ut-
cunque investigatas palam proferre, et chartulis credere:
tamen, in quantum capere vel sensus noster, vel auditus
legentium potest, paucis aperire tentabimus. In plurimis
Salomonem Christi typum serre, vel secundum ²) quod
pacificus dicitur, vcl secundum hoc, quod regina austri
venit a finibus terrae, audire sapientiam Salomonis, non
puto dubitandum. Hic ergo et secundum ³) quod filius
David (licitur, regnat in Israel, et secundum quod supra
eos reges, pro quibus ipse rex regum dicitur, regnat. Et
rursus verus Ecclesiastes ipse est, qui ⁴) „cum in forma
Dei esset, semet ipsum exinanivit, formam servi accipiens,“
ut congregaret ecclesiam3 a congregando enim ecclesiam
Ecclesiastes appellatur. Tum vero quis ita Salomon, id
est, pacificus, sicut Dominus noster Jesus Christus, qui ⁵)
„factus est nobis sapientia a Deo et justitia et pax?“
Igitur in primo Proverbiorum libro, cum nos moralibus
instituit disciplinis, rex esse dicitur in Israel, necdum in
Hierusalem: quia, etsi Israel dicamur propter fidem, non
tamen in hoc perventum est, ut ad Hierusalem coelestem
pervenisse videamur. Ubi vero profecerimus, et in hoc
ventum fuerit, ut ecclesiae primitivorum, quae in coelis
est, sociemur, atque Hierusalem coelestem discussis dili-

gentius priscis et naturalibus causis matrem nostram 6)

¹) Cantic. I, 1.
²) Edd. Merlini: secundum hoc quod etc.

3) Edd. Merlini: secundum quod David dicitur, et
secundum quod supra etc.

⁴) Cfr. Philipp. II, 6. 7. ⁵) ICor. Ι, 30.

6) Edd. Merlini: nostram noscimus coelestem.

