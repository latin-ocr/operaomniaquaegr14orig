PROtOGUs. 319

canticorum non tantum eorum, quae prius, sed et eorum,
quae postmodum canenda videbantur. Si quis vero putet
etiam ex libro Psalmorum debere assumi, sicubi in eo
vel canticum scribitur, vel canticum psalmi, multitudinem
congregabit praecedentium canticorum. Junget enim cete-
ris etiam xv. ¹) simul graduum cantica: et requirens singu-
lorum virtutes canticorum, atque ex his proficientis ani-
mae gradus colligens ac spiritualis intelligentiae ²) ordinem
iterum consequentiamque componens, ostendere poterit,
quam magnificis gressibus incedens sponsa per haec omnia
perveniat usque ad thalamum sponsi, digrediens 3) „in
locum tabernaculi admirabilis usque ad domum Dei, in
voce exsultationis et confessionis sonus epulantis:“ et
perveniens usque ad ipsum, ut diximus, thalamum sponsi,
ut audiat et loquatur cuncta haec, quae continentur in
Cantico Canticorum. Adhuc autem possumus et haec in-
quirere prius, quam ad ipsum corpus libelli veniamus:
cur Salomon, qui videtur obtemperare in his tribus libeb-
lis voluntati Spiritus sancti, in Proverbiis 4) quidem di-
catur Salomon filius David, qui regnavit in Israel, in
secundo vero libello non Salomon scribitur, sed „verba ⁵),
inquit, Ecclesiastae filii David regis Israel in Hierusalem:“
et filium quidem se esse David, similiter ut in primo, et
regem Israel scribit, sed ihi proverbia, hic verba ponit:
et se ipsum, quem ibi 6) Salomonem, hic Ecclesiasten
nominat. Et cum ibi gentem solam, in qua regnaverat ⁷),
posuisset, hic et gentem posuit, et locum regni Hierusalem

designat. In Cantico cantieorum vero neque gentis no-

 

¹) Edd. M. perperam: CXV. simul etc.
²) Deest „intelligentiae ‘⁴ in ed. R.

3) Cfr. Psalm. XLII, 4.

⁴) Cfr. Prov. I, 1. ⁵) Ecclesiast. I, 1.
⁶) Edd. Merlini: supra.

7) Edd. Merlini: regnaverit,

