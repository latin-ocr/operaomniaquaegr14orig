Lmen ΙΙ. 405

susceptum deposuerit, iterum assumat: et si secundo,
sumtum semper habeat, an aliquando iterum abjiciat·
Et si quidem secundum auctoritatem Scripturarum con-
summatio immineat¹) mundi, et corruptibilis status hic
in incorruptibilem mutabitur, ambiguum non videri, quod
in praesentis vitae statum secundo aut tertio in corpus
venire possit. Nam si recipitur²) hoc, necessario sequi-
tur, ut hujusmodi successionibus consequentibus finem ne-
sciat mundus. Et adhuc agnitionem³) sui anima requi-
rat, si est aliquis ordo, aut sunt aliqui spiritus ejusdem
substantiae cum ipsa, alii vero non ejusdem, sed diversi
ab ea, id est, si sunt et alii spiritus rationabiles, ut ipsa est,
et alii carentes ratione: et si eadem est ipsius, quae et
angelorum substantia, quoniam rationabile a rationabili
nequaquam differre creditur. Aut si non est quidem talis
per substantiam, sed ⁴) erit talis per gratiam, si meruerit:
an non possit omnino similis effici angelis, nisi hoc na-
turae suae qualitas, aut similitudo receperit. Reddi enim
posse videbitur, quod amissum est, non tamen conferri
id, quod ex initio conditor non dederit. Sed et hoc
adhuc ad cognoscendam semet ipsam anima requirat, si
virtus animae ejus accedere potest et decedere. An est
immutabilis, an acquisita semel ultra non defluit. Et
quid opus est plura commemorare, quibus ex causis se-
met ipsam cognoscat anima, ne forte, si neglexerit per-
fecte semet ipsam cognoscere, exire jubeatur in vestigiis
gregum, et pascere hoedos, et hoc non in proprio taber-
naculo, sed in tabernaculis pastorum: cum praesto sit
volenti haec persequi, largissimas occasiones ex his, quae
supra memoravimus, sumere, in quibus sese exercere in

sermone scientiae pro viribus possit? Dicantur vero haec

¹) Edd. Μ. „immutetur.“ ²) Edd. M. „recipiatur.“
3) Edd. Μ. „cognitionem.“
⁴²) Edd. M. „sed et erit“ etc.

