156 OmGEms m Ezncnmtmi

haud dubium est, quin de regio genere sit abductus in
Babylonem, et saciat testamentum cum Nabuchodonosor,
quia jam testamentum Dei spreverit. Impossibile quippe
est hominem sine testamento esse. Si ¹) habes testamen-
tum Dei in te, non potest testamentum tecum facere Na—
buchodonosor. Porro si repulisti testamentum Dei per
praevaricationem mandatorum ejus, suscepisti testamentum
Nabuchodonosor. Scriptum cst enim: „disponit ²) ad
eum testamentum suum, et inducit eum in maledictionem.“
Deus in benedictione nobiscum testamentum facit: Nabu-
chodonosor vero testamentum suum in maledictione con-
stituit. Non potest in benedictione esse, qui pactum fe-
cerit cum Nabuchodonosor. Sed dicit mihi aliquis, qui
in scripturis divinis est eruditus: Invenio in lege Mosis
maledictiones constitutas in peccatorem. Si ergo prae-
cepto Dei maledictum constitutum est in peccatores, cur
non et e contrario apud diabolum quaedam benedictio
sit, ut alii apud eum in benedictione fiant, alii in male-
dictione? Huic ergo acute et acerrime interroganti, sic
conabor occurrere, et dicere, quia et quaedam sit bene-
dictio a Nabuchodonosor, quam Deus procul abjiciat a
nobis: et maledictio, de qua nunc dicere debemus, quae
digne super peccatores venit. Quae est igitur benedictio
Nabuchodonosor? Quando aliquis in mundo isto locu-
ples suerit, et feliciter gesserit, et omnia ei prospero cursu
fluxerint, in tantum, ut illud, quod scriptum est, ei possit
aptari: „bos 3) ejus non faciet abortionem:“ et si uni-
versam saeculi habuit prosperitatem, benedictio Nabucho-
donosor super eum est. Maledictio vero in eo, quando

aliquis recedit a Deo, et nihilominus in parte diaboli

¹) Catenae Mss. ,JO ἔχων τὴν διαθήκην πρὸς τὸν
θεὸν, οὐ δύναται διαθεῖναι διαθήκην πρὸς τὸν νοητὸν
Ναβουχοδονόσορ.“ Ruacus.

2) 1320011. xvss, 13. 3ν) Job. XXI, 10.

