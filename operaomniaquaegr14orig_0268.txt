252 Omcmus m CAtmc. CANTmORUM

poenitentiam, et adversarii ejus rursum ad sororis signa
conversi, praedicaverunt fidem, {luam ante destruebant,
Hoc prophetico spiritu sponsa nunc cantans, ait: „dimi-
caverunt Ι) in me, posuerunt me custodem in vineis.
Vineam meam non custodivi.“ Ego ecclesia, ego sponsa,
ego sine macula, plurimarum custos sum posita vinearum
a filiis matris meae, qui contra me aliquando pugnaverant.
Qua sollicitudine curaque districta, dnm plures custodio
vineas, vineam meam non servavi. Intellige mihi ²) hoc
dc Paulo, et alio quocunque sanctorum, qui pro omnium
sit salute sollicitus: et videbis, quomodo vineam suam
non custodiens, aliorum vineta custodiat: quomodo etiam,
ut alios lucrifaciat, ipse in quibusdam damna sustineat:
etenim cum suerit liber ex omnibus, se ipsum servum
fecit, ut omnes lucrifaceret: „factus ³) sum, inquit, infir-
mus infirmis, Judaeis Judaeus, his, qui sub lege erant,
quasi sub lege,“ et cetera, dicatque: „vineam 4) meam
non custodivi.“ Deinde conspicit sponsum, qui conspe-
ctus abscedit ⁵). Et frequenter hoc in toto carmine sa-
cit: quod, nisi quis ipse patiatur, non potest intelligere.
Saepe, Deus testis est, sponsum mihi adventare conspexi,
et mecum esse quam plurimum: quo subito recedente,
invenire non potui, quod quaerebam. Rursus igitur de-
sidero ejus adventum, et non nunquam iterum venit: et
cum apparuerit, meisque manibus fuerit comprehensus,
rursum elabitur, et cum fuerit elapsus, rursum a me in-
quiritur, et hoc crebro facit, donec illum vere teneam,

et adscendam innixa 6) super fratruelem meum.

²) Cantic. I, 6.

²) Deest ‚,mihi“ in cd. Ruaci.

³) Ι Cor. IX, 22. 20. ⁴) Camic. I, 6.
⁵) Edd. Merlini: abscessit.

⁶) Mss. ‚‚innixa.“ Libri editi: ‚,innixus.“ -- Edd.
blerlini : ‚, invisus.“

