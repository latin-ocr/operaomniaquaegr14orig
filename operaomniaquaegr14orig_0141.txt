nomm IX. 125

justitiae, resplendet, et clarum est ante homines: cum
autern Christus venerit, ante eum contenebrescet. Dicitur
ct alibi: „lux ¹) in tenebris lucet.“ Quae est illa lux,
quae lucet in tenebris? Justorum lux in tenebris lucet.
In quibus tenebris? Ubi „cst ²) nobis certamen adversus
rectores tenebrarum istarum.“ Haec qui diligentius lon-
giusque discusserit, non poterit inflari, videns lumen suum
ad comparationem majoris luminis tenebras reputari. Quid
est justitia mea, etiamsi Paulus apostolus fiam? Quid
castitas, etiamsi Joseph? Quid fortitudo, etiam si Judas
Macchabaeus exsistam? Quid alia virtus sapientiae, etiamsi
Salomon appaream, ad comparationem Dei, et ad eorum,
qui meliores sunt? Ergo, ut dicere coeperamus, iniqui-
tas justificat, et justitia aliorum comparatione condemnat.
Idcirco: „ut 3) justificeris sermonibus tuis, et vincas eum
judicaris:“ dicitur ad Deum. Si me vult salvare Deus,
non affert in judicium lumen suum:‚ si vult esse ⁴) in-
columem, non defert lumen Christi sui: alioquin puniet
me: desert vero lumen minorum, comparat mihi inferio-
res quosque. Quanto amplius majores mihi melioresque
contulerit, tanto plus justus ero, si illi a me reperti fue-
rint minores. Similiter est illud intelligere, quod ab
Apostolo dicitur: „alia 5) gloria solis, alia gloria lunae,
alia gloria stellarum: stella enim a stella differt in clari-
tate: sic resurrectio mortuorunm Verbi gratia, fulgens
et illud sidus, non in conspectu lucidioris stellae, sed
obscurioris, micat. Quis nostrum potest ad instar ful-
gere lunae? Quis lucidiorum ⁶) siderum coruscare lu-
mine? Secundum id, quod scriptum est in Daniele: „ful-

gebunt ⁷) sicut stellae in saecula.“

¹) Ev. Joann. I, 5. ²) Cfr. Ephes. VI, 12.

³) Psalm. LI, 4. (L.) ⁴) Edd. Merlini: etiam.

⁵) Cfr. ICor. XV, 41. 42. 6) Ed. Ruaei: lucidioris.
⁷) Dan. XII, 3. - Edd. M. et R. „stella.“

