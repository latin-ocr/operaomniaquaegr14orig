386 Ornoi-:ms m CAN-ric. CANTJCORUM

redeant, quae repulsa sunt: sed dant ei opus, quod agat,
et consignant ei custodiam vinearum. Vineas accipiamus
singula quaecunque volumina legis ac prophetarum. Erat
enim unusquisque eorum sicut ager plenus, quem bene-
dixit Dominus. Haec ergo isti viri sortes post victoriam
belli¹) servanda ei et custodienda consignant. Non enim
relinquunt eam, ut diximus, otiosam. Sed et Evange-
listarum scripta, atque ipsorum Apostolorum litteras pos-
sumus similiter vineas accipere, quas huic, quae ex gen-
tibus congregatur, pro qua etiam dimicaverunt, custodien-
das colendasque tradiderunt. Quod vero ait, quia suam
propriam vineam non custodierit, illam possumus erudi-
tionem dicere, qua unusquisque exercebatur ante fidem:
quam sine dubio credens Christo 2), relinquit ac deserit,
et ea, quae sibi lucra videbantur, ducit propter Christum
detrimenta. Sicut et Paulus ³) gloriatur legis observan-
tias, et omnem Judaicae institutionis gloriam fuisse sibi
ut stercora tantum, ut in Christo inveniretur non habens
suam justitiam, quae ex lege est, sed justitiam, quae ex
Deo est. Sicut crgo Paulus accepta Christi fide, non
custodivit vineam suam, Judaicae scilicet traditionis ob-
sequia: etidcirco fortasse non custodivit, quia, cum plan-
tata esset a Deo „vitis ⁴) vera, conversa est in amaritu-
dinem vitis alienae“ et erat jam ,‚vitis5) Sodomorum vi-
nea eorum, et palmes eorum ex Gomorra, et botrus ama-
ritudinis in iis, et furor draconum vinum eorum, et furor
⁴aspidum insanabilis.“ Ita et apud gentes erant plurimae

hujusmodi‘doctrinae‚ quas post illa bella, quibus pro fide

¹) Edd. M. ,‚bella.“

²) Deest „Christo ‘⁴ in edd. M. — In seqq. „dicit
propter Christum“ etc.

³) Cfr. Philipp. III, 7 sqq.
4) Cfr. Jerem. II, 21.
⁵) Cfr. Deut. XXXII, 32. 33.

