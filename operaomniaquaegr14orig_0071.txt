HommA IV. 55

liberabunt animas suasf‘ Ingens igitur nobis cura ex-
positionis incumbit, et ob id diligenter debemus atten-
dere, et obsecramus auditores, ut quasi ad aliquod grande
spectaculum confluentes faciem mentis intendant, ne ob·
scuritas relaxatis sensibus elabatur. Non dixit in prae-
senti: si peccaverint civitatis aut loci alicujus accolae ¹),
sed si terra peccaverit. Et scio, quia simplicior quisque,
cum audierit, si terra peccaverit, statim ad proclivem fe·
ratur intelligentiam, ut terram dicat nominatam pro his,
qui morantur in terra: verum sequentia scripturae istam
statim eximent expositionem. Cum enim peccaverit terra,
et in sua peccata corruerit, extenditur manus non super
habitantes terram, sed super ipsam terram, et prima cor-
reptione conteritur, ut auferatur ab ea firmamentum panis
videlicet: quasi poena sit terrae, si fames in ea obtineat,
ut fruges semini denegentur. Nam quomodo homo pec-
cator sine prole et sterilis inter maledictos punitur, juxta
id, quod in quodam loco scriptum est3 ex contrariis enim
contraria intelliguntur: et de justo dicitur: „non ²) erit
sine prole, neque sterilis in vobis:“ et peccatores sine
liberis et posteritate sui aeterna infertilitate damnantur,
ut in domo Abimelech sactum est, et earum 3), quarum
conclusit Deus vulvam propter peccatum, quod in Isaac
commissum est: sic et terra quodammodo sine prole et
sterilis relinquitur, fame missa in eam. Putas verum est,
hoc, quod asserere sermo praeludit, non de habitatoribus
terrae, sed de ipsa terra dicitur? Possum paulisper ad
altiora conscendens Scripturarum testimoniis approbare,
quomodo peccator terra dicatur. Dicitur enim ad Adam:

„terra 4) es, et in terram ibis.⁴‘ Possumus dicere, quia

¹) Ed. Ruaei sola: agricolae. 2) Exod. XXIII, 26.

³) Edd. Merlini: eorum, quorum conclusit etc. —-

Cfr. Gen. XX.
⁴) Gen. III, 19.

