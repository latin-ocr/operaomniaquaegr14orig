426 omfflzms m Cmric. CAN'ricomm

viderit. Et magis fortasse hoc ita esse etiam ille sermo
confirmet, qui ait: „multi ¹) justi desideraverunt videre,
quae videtis, et non viderunt: et audire, quae auditis,
et non audierunt.“ Quamvis nec illis potuerit defuisse
perfectio veniens ex fide. Quae enim nos facta credi-
mus, haec illi majore cum exspectatione futura crede-
bant. Sicut ergo ex adventu Christi credentes praeteri-
torum fides, ita et illos futurorum ad summam perfectio-
nis adduxit. Quod si ad unamquamque animam referatur
expositio, videbitur, quod donec parvula est adbuc anima
et imperfecta, et sub tutoribus et procuratoribus posita,
sive doctoribus ecclesiae, sive angelis, qui parvulorum
custodes esse dicuntur, et videre semper faciem patris,
qui in coelis est, similitudines auri fiunt ei, quum non so-
lidis et fortibus alitur verbi Dei cibis, sed simiiitudinibus
imbuitur, velut si dicamus, parabolis et exemplis docetur,
pro quibus et ipse Christus dicitur-²) aetate crescere et
sapientia et gratia apud Deum et homines. In illis ergo
similitudinibus imbuitur, et fiunt ei parvulae distinctiones
argenti. Aperiuntur enim interdum et his, qui imbuun-
tur, parva aliqua et rara de secretioribus mysteriis, ut
desiderium concipiant majorum, Neque enim desiderari
quid potest, si penitus ignoretur. Et ide03) incipienti·
bus et primis in eruditionibus positis, sicut non sunt ad
subitum cuncta pandenda, ita neque penitus abscondenda
sunt spiritualia mysteria: sed, ut ait sermo divinus, fa-
ciendae sunt iis distinctiones argenti, et scintillae quae-
dam spiritualis· intelligentiae animis eorum initiandae sunt,
ut gustum quodammodo desiderandae dulcedinis sumant,
ne, ut diximus, si penitus ignoretur, nec omnino deside·
retur. Verum quod parvulam nominamus animam, nemo

ita accipiat, quasi secundum substantiam parvula dicatur:
Ο

 

 

¹) Matth. XIII, 17. ²) Cfr. Luc. ῘῙ, 52.
3) Deest ‚,ideo“ in edd. M.

