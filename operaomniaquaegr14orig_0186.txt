170 OmGEms m Ezsscnuzfflm

rabilc, quod corpus ab adolescentia pergit ad senium:
anima vcro si venerit ad perfectum, a senecta in ado-
lescentiam transmittitur. Idcirco „etiamsi ¹) exterior homo
noster corrumpitur, sed interior renovatur de die in dicm.‘⁸
Oportuit te nosse decorem, quem rex concupiscit, opor-
tuit te scire eum, qui aliquando suit decoris corona: et
tu, cum fucris consecutus hanc gloriam, cave ne corruas,
si quidem et iste, qui corruit, signaculum erat similitudi·
nis, plenus sapientia, et decoris corona. „In ²) deliciis
paradisi Dei tui iniquinatus es.“ 7Non ait simpliciter in3)
paradiso, sed in paradiso deliciarum. Quaero, utrum sint
quaedam paradisi differentiae, et cum quis in paradiso
Dei fucrit, tamen non sit in paradiso deliciarum, sicut
latro ille prima hora cuni Jesu ingressus cst paradisum.
Si a te rogem: putasne in paradisum introgressus est, an
non? non dubium, quin eum respondeas introgressum.
Deinde si rursum a te quaeram: quid ergo introgressus
paradisum, statimne deliciarum loco exceptus est? dicas
forsitan, quia prima hora ingressus sit paradisum, in pa-
radiso deliciarum Dei factus non est. Sin autem jam vi-
deris eum accipientem de ligno vitae, et de cunctis arbo—
ribus, quas non interdixit Deus, ita ut de omni ligno pa-
radisi vescentem: si adspexeris eum, et illius ligni, et
omnium, quae nunc ⁴) prohibita non sint, cibum edere,
et a te rogem: putasne iste non solum in paradiso factus
est, verum etiam in paradiso deliciarum Dei? quid mihi
aliud responsurus es, nisi eum in paradisi deliciis con-
stitutum? Ad hanc beatitudinem tu festinas, qui videris
plangere. «Iste vero, *qui plangitur, fuit quondam in de-

liciis Dei.

¹) II Cor. IV, 16. 2) Ezech. XXVIII, 13.

³) Deest „in“ in ed. Ruaei.

⁴) Edd. Merlini: tunc.

