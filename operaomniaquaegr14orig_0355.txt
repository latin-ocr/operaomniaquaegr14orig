anu Ι. 339

ergo dicere ille, qui emit agrum, quia bonus est thesau-
rus, qui est in agro, magis quam vinum, quod est in eo.
lta ergo et bonus est sponsus atque ubera sponsi, quae ¹)
velut thesaurus absconditus est in lege et prophetis, ma-
gis quam vinum, quod est in iis, illa scilicet doctrina,
quae palam est, et laetificat audientes. Bona ergo sunt
ubera sponsi. Thesauri enim sunt sapientiae et scientiae
in eo absconditi: qui cum aperti et revelati fuerint oculis
sponsae, multo praestantiores ei videbuntur, quam fuit
prius istud vinum legis et doctrinae 2) propheticae. Sed
et si tertiam expositionem de anima perfecta, et verbo
Dei sentire debeamus, possumus dicere: quia quis donec
parvulus est, et nondum semet ipsum ex integro obtulit
Deo, bibit vinum, quod affert ager ille, qui habet intra
se etiam thesaurum absconditum, et bibens laetificatur ex
vino. Cum autem obtulerit et devoverit semet ipsum
Deo, ac Nazaraeus 3) suerit effectus, atque invenerit the·
saurum absconditum, et ad ipsa ubera fontesque pervene-
rit verbi Dei, vinum et siceram jam non bibet, dicens
ad ipsum Dei verbum de his thesauris, qui in ipso scien-
tiae et sapientiae reconditi sunt: „quia ⁴²) bona sunt ubera
tua super vinum.“ Sunt autem unguenta quaedam sponsi,
quorum fragrantia delectata est sponsa, et dicit: „odor ⁵)
unguentorum tuorum super omnia aromata. “ Aromata
species sunt pigmentorum. Sponsa autem habuit quendam
usum et notitiam aromatum, hoc est, verborum legis et
prophetarum, quibus ante adventum sponsi mediocriter

licet, instrui tamen videbatur, et exerceri ad cultum Dei,

¹) Edd. Merlini: qui. ⁴
2) Mss. „doctrinae propheticae.“ Libri editi (v. c.
edd. M.): „doctrina prophetica.“

3) Edd. M. perperam: vasarius.
⁴⁴) Cantic. I, 2.
⁵) cantic. Ι, 3.
22*

