LmER ΙΙ. 421

mentemque revocetur, argentum vero ad verbum atque
eloquia referatur? Nunc ergo properemus ad contemplan-
dum , quomodo secundum ea, quae praemisimus, amici
sponsi dicant se similitudines auri facere sponsae cum
distinctionibus argenti. Videtur ergo mihi, quod lex, quae
per angelos disposita est in manu mediatoris, quandoquidem
umbram habeat futurorum bonorum¹), non ipsam ima-
ginem rerum, et quaecunque contingebant illis, qui in lege
referuntur, in figura et nonin veritate contingebant, ista2)
omnia similitudines auri fuerunt, non aurum verum. Quod
scilicet aurum verum in illis, quae incorporea sunt et in-
visibilia ac spiritualia, intelligatur: similitudo vero auri,
in quo non est ipsa veritas, sed umbra veritatis, ista cor—
porea et visibilia accipiantur. Verbi gratia, similitudo
auri fuit istud tabernaculum manu factum, de quo dicit
Apostolus: ‚,non'·3) enim in 'sancta manu facta introivit
Jesus exemplaria verorum, sed in ipsum coelum.“ Ergo
quae in coelis sunt invisibilia et incorporea, illa sunt
vera: ista autem, quae in terris sunt⁴) visibilia et corpo-
rea, exemplaria verorum dicuntur esse, non vera. Ista
ergo ⁵) sunt, quae similitudines auri appellantur: in qui-
bus est et arca testamenti et propitiatorium, et Cherubim,
et altare incensi, et mensa propositionis, et panes, sed et
velamen, et columnae ac serae, et altare holocaustorum,
et ipsum templum, atque omnia, quae in lege scripta
sunt. Omnia haec similitudines erant auri. Sed et ipsum
aurum visibile, pro eo, quod visibile erat, non erat aurum

verum, sed similitudo erat illius veri auri invisibilis.

¹) Edd. M. „bonorum omnium ipsam ἰηιῑιςὶῐιέὶῑῐιιι etc.
2) Edd. M. „omnia ista. “
3) Cfr. Hebr. IX, 2-1. ’- Edd. M. „non enim manu

sacta ista int1·oivit“ etc.
⁴) Deest „sunt“ in edd. M.
5) Edd. Merlini: „tamen.“

