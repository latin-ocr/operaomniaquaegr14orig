378 Onmssms m CAN'rtc. Cmrscouum

mibi, sed praeteriit. Hoc autem ita esse, etiarn tu, qui
Israel diceris, re ipsa expertus jam jamque cognosces, et
dices: sicut enim me aliquando non credente tu assumtus
es, et misericordiam consecutus, et te respexit sol justi-
tiae, me autem utpote inobedientem et incredulum de-
spexit, et sprevit: ita et nunc, quia tu incredulus et in-
obediens factus es, ego spero respici a sole justitiae, et
misericordiam consequi. Quod autem mutua nobis sit
solis ista despectio, et ego primo pro inobedientia mea
despectus sum, tu vero respectus: nunc autem etiam tibi
non solum despectus solis, sed et caecitas quaedam licet
ex parte contigerit, testem tibi producam magnificum, et
coelestis secreti conscium Paulum, qui ita dicit: „sicut ¹)
enim vos“ —- de gentibus sine dubio loquens - „ali-
quando non credidistis Deo, nunc autem misericordiam
consecuti estis propter istorum2) incredulitatem: ita et
isti non crediderunt in vestra misericordia, ut et³) ipsi
misericordiam consequantur. “ Et item in aliis dicit:
„quia ⁴) caecitas ex parte contigit in Israel, donec pleni-
tudo gentium intraret. “ Hinc ergo est in me, quam⁵)
exprobras, ista nigredo, quia 6) despexit me sol propter
incredulitatem et inobedientiam meam. Cum vero recte
stetero ante eum, et non fuero obliquus in alique, neque
declinavero ad dexteram, neque ad sinistram, sed fecero
rectas semitas pedibus meis contra solem justitiae, ince-
dens in omnibus justificationibus ejus sine querela: tunc

et ipse rectus me respiciet, et nulla erit obliquitas, nec

¹) Cfr. Rom. IX, 30. 31.

²) Edd. M. „illorum.“

3) Deest· „et“ in ed. Ruaei. ⁴) Rom. XI, 25.

⁵) Edd. M. „quern exprobrat.“

6) Procopius ex Origene: „Zzouoffszodv με τῆ
ἁμαρτίᾳ Χριστὸς παρεῖδε διὰ τὴν ἁμαρτίαν· ὃν ἥλιον
δικαιοσύνης ἀναγορεύουσιν αἱ γραφαί.“ Ruaeus.

