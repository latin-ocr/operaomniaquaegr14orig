Lmen Ι. 359

tantum longe simus a dilectione Christi, et tantum man-
datorum ejus praevaricatio habeatur in nobis. Et ideo
regulam quandam directam ponamus esse aequitatem, ut,
si quid in nobis iniquitatis est, hanc adhibentes et super·
ducentes directoriam mandatorum Dei, si quid in nobis
curvum, si quid tortuosum est, ab hujus regulae linea
resecetur, ut possit et de uobis dici: „aequitas ¹) dilexit
te. “ Possumus autem etiam sic accipere, ut videatur
simile esse, quod dixit: „aequitas ²) dilexit te:“ ac si di-
xisset: justitia dilexit te, et veritas, et sapientia, et pudi-
citia, et singulae quaeque virtutes. Nec mireris sane, si
dicimus virtutes esse, quae diligunt Christum, cum in aliis
ipsarum virtutum substantiam Christum soleamus accipere.
Quod et frequenter invenies in scripturis divinis pro locis
et opportunitatibus aptari. Invenimus namque ipsum et
justitiam dici, et pacem, et veritatem. Et rursum scriptum
est in Psalmis: „justitia ³) et pax osculatae sunt:“ et:
„veritas 4) de terra orta est, et justitia de coelo prospexit.“
Quae utique omnia ipse⁵) esse, et rursum ipsum dicuntur
amplecti. Sed et sponsus idem dicitur, idem etiam sponsa
nominatur, ut in prophetia scriptum est: „sicut 6) sponso
imposuit mihi mitram, et sicut sponsam ornavit me or-

namento.“

¹) Cantic. I, 4. ²) Cantic. I, 4.
3) Psalm. LXXXV, 10. ⁴) Psalm. LXXXV, 11.

⁵) Edd. Merlini: et ipse esse etc.
6) Jesai LXI, 10.

