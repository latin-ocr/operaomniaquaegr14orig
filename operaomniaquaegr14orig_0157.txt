HommA XI. 141

cutus est Deus, ut extenderet se mens nostra, vel potius
in unum colligens dictorum intueatur acumina, et a cor-
poris vitiis recedens, dum intelligit veritatem, vitae suae
cursum secundum eundem dirigat. Haec in prooemio
diximus, quia sermo Dei factus est ad Ezechielem, dicens:
„fili ¹) hominis, narra narrationem, et dic parabolam ad
domum Israel,“ Pro hoc autem, quod septuaginta inter-
pretes posuerunt: „narra ²) narrationem:“ alius de inter·
pretibus transtulit: „propone problema:“ alius: „profer
problema:“ alius: „significa aenigma.“ Igitur et problema
et aenigma et parabola est quod lectum est. Si quando
illuminatione indiguimus scientiae Dei, nunc vel maxime
et necessarie indigemus, ut non tam ego, quam orantibus
vobis gratia Dei in me edisserat solutionem problematis,
et aenigmatis, sive parabolae.

2. Quae est ergo parabola aquilae, quam in prae—
senti Spiritus sanctus ostendit? Quae non solum aquila,
sed etiam comparatione ceterarum aquilarum magna aquila,
et ingentium alarum, et longa extensu, et plena unguibus,
sive, ut quidam interpretatus est, plena plumis scribitur.
Non solum his, quae diximus, major est ceteris aquilis,
verum in eo vel praecipua est, quod ductum habet in-
trandi in Libanum. Nam ingrediens illic ab arbore cedri,
quae in Libano sita erat electa, teneritudines et summa
quaeque decerpsit, et attulit in terram chanaan, in civi-
tatem sive negotiatorum 3), sive negotiatricem, sive trans-
latorum, sive certe, ut septuaginta interpretati sunt, mu-
ratam3 et posuit hoc, quod de cedro Libani sumserat, ut
plantaretur et cresceret in terra ⁴¹) Chanaan. Post haec

eadem aquila de semine terrae, unde sumserat summitates

¹) Ezech. XVII, 2.. ’

2) Ezech. XVII, 2. -- Deest „narra“ in edd. M. et R.
3) Edd. Merlini: negotiatorem.

¹²) Ed. Ruaei: terram.

