Phonooits. 299

ipso libello, qui habetur in manibus, amoris nomen cari-2
tatis vocabulo permutatum est, in eo, ubi dixit: „adju-
ravi ¹) vos filiae Hierusalem, si inveneritis fratruelem
meum, ut annuntietis ei, quia vulneratae caritatis ego
sum:“ pro eo utique, ut diceret: „amoris ejus telo per-
cussa sum.“ Nihil ergo interest in scripturis divinis, utrum
caritas dicatur, an amor, vel dilectio: nisi quod intantum
nomen caritatis extollitur, ut etiam ipse Deus caritas ap-
pelletur, sicut Joannes dixit: „carissimi ²), diligamus in-
vicem,.quia caritas ex Deo est, et omnis, qui diligit, ex
Deo natus est, et cognoscit Deum: qui autem non diligit,
non cognoscit Deum, quia Deus caritas est.“ Et quamvis
alterius temporis sit, dicere aliquid de his, quae exempli
causa ex Joannis epistola protulimus, tamen breviter etiam
aliqua perstringere, non est visum absurdum. „Diliga. '
mus ³), inquit, invicem, quia caritas ex Deo est:“ et post
panca: „Deus 4) caritas est.“ In quo ostendit et ipsum
Deum caritatem esse, et iterum eum, quilex Deo est,
caritatem esse. Quis autem ex Deo est, nisi ille, qui
dicit: „Ego ⁵) ex Deo exivi, ct veni in hunc mundum?“
Quod si Deus pater caritas est, et ὃ) filius caritas est:
caritas ⁷) autern patris et caritas filii unum sunt, non
unus: consequenter ergo pater et filius unum bene dicun-
tur. Et ideo convenienter Christus sicut sapientia, et

virtus, et justitia, et verbum, et veritas, ita et caritas

¹) Cfr. Cantic. V, 8. - Deest „ut“ in edd.. Μ.
2) IJoann. IV, 7. 8. v
³) IJoann. IV, 7.

⁴) I Joann. IV, 8.

5) Cfr. ev. Joann. XVI, 27. 28.

⁶) Libri editi: „et filius caritatis est.“ Sed Mss.
(itemq. edd. M.) ut in textu nostro. R.

⁷) Libri editi (v. c. edd. Μ.) „caritas autem, et ca-
ritas unum est: ct in nullo differt: consequenter“ etc.
Sed Mss..ut in textu nostro. R.

 

