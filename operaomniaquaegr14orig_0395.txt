LnssEn ΙΙ. 379

erit causa ulla despectus, et tunc reddetur mihi lux mea
et splendor meus: in tantumque propelletur a me, quam
nunc exprobratis¹)‚ ista nigredo, ut etiam lux mundi me-
rear appellari. Sic ergo sol iste quidem visibilis ea cor-
pora, quibus a summo libramine insederit, infuscat et urit:
ea vero, quae procul sunt et ab ista collibratione longius
posita, conservat in candore suo, nec omnino urit ea, sed
illuminat. solvero spiritualis, qui est sol justitiae, in
cuius pennis2) sanitas esse dicitur, e contrario eos qui-
dem, quos recti cordis invenerit, et nd libram sui splen-
doris consistentes, illuminat3), et omni fulgore circumdat:
eos autem, qui oblique incedunt cum eo, necessario etiam
ipse oblique non tam respicit, quam despicit, hoc iis prae-
stante inconstantia sua et instabilitate. Quomodo enim,
qui perversi sunt, possunt suscipere, quod rectum est?
Velut si curvo ligno adhibeas rectissimam regulam, vide-
bitur quidem per regulam argui materiae pravitas, non
tamen regula est, quae ligno causam perversitatis impo-
suit. Et ideo festinandum est ad vias rectas, et standum
in semitis virtutum, ne forte sol justitiae rectus incedens,
si nos obliquos stare inveniat et perversos, despiciat nos,
et efficiamur denigrati. In quantum enim ⁴) incapaces
fuerimus lucis ejus, in tantum tenebris et nigredini dabi-
mus locum. Hie⁵) enim est ipse sol, qui et lux vera,
illuminans ornnem hominem venientem in hunc mundum,
et qui in hoc mundo erat, et mundus per ipsum factus
est. Non enim per istud visibile lumen mundus factus
est, cum et ipsum portio sit mundi, sed per istud verum
lumen, a quo lumine si nos perversi incesserimus, despici

dicimur. Et ipsum enim nobis perverse incedentibus,

¹) Edd. M. „ exprobras. “ ²) Edd. M. „poenis.“
³) Edd. M. ‚,illu1ninat: sed et cum fulgore circumdat.“

⁴) Edd. M. „ vero capaces fuerimus “ etc.
⁵) Edd. M. „Hinc enim“ etc.

