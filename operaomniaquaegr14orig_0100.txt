84 Omerms m Ezecnnmm

saeculo non cum pace, scd cum peccatorum bello, et se-
nectute non bona, inveteratus dierum malorum, utique
dicitur ad eum: tu autem vade ad patres tuos cum bello,
nutritus in senectute mala. Doce—mur a Deo sub aliis
nominibus quid facere debeamus.

4. „In ¹) qua die nata es, non alligaverunt manus
tuas, sive non est excisus umbilicus tuus.“ In Hebraeo
quippe sic habetur: „non cst excisus umbilicus tuus.“
Allegorice inducit Jerusalem quasi puellam ab infantia
genitam. Quae autem de Jerusalem dicuntur, sciamus
ad omnes homines, qui in ecclesia sunt, pertinere. Pri-
mum ejus tempus tale est, secundum quale describitur:
procul autem absit a nobis, ut tertium tempus tale ha-
beamus, quale dicitur ad Jerusalem: omnes enim, qui
primum suimus peccatores, Jerusalem vocamur a Deo,
et habemus ea, quae prima dicuntur. Secunda autem si
post visitationem et notitiam Dei perseveravimus ²) in
peccatis, ad nos pertinent. Tertia vero mala, quae peni-
tus detestamur, secundum ordinem prosequemur. Nunc,
ut ad primum redeam, scriptum est quasi de Jerusalem:
„in 3) qua die nata es, non est excisus umbilicus tuus.“
Adiutorio Dei indigemus, ut possimus umbilicum non
praecisum peccatricis Jerusalem invenire, aut certe prae-
cisum umbilicum ejus, qui non peccavit, exponere. Sive
igitur Jerusalem, sive cujuscunque alterius de alia scri-
ptura quaero umbilicum, ut spiritualibus spiritualia com-
parans, inveniam, quomodo non sit praecisus umbilicus
Jerusalem, Scriptum est in Job de dracone: „virtus ⁴)
ejus in umbilico, et fortitudo ejus super mnbilicum ven-
tris.“ Scio ex his, quae mihi gratia divina largita est,

cum praesentem locum exponerem, me dixisse, quod

l) Cfr. Ezech. XVI, 4.
²) Edd. Merlini: perseveraverimus.

³) cfr. Ezech. XVI, 4. 4) cfr. Job. XL, 16.

4

