LIBER ΙΙ. 427

sed si cui deest eruditio, et in qua est exiguus intellectus
ac minima peritia, hanc parvulam dicimus animam. Igitur
haec fieri convenit: „usque¹) quo rex sit in recubitu
suo:“ id est, usque quo in id proficiat hujusmodi anima,
ut capiat regem, et habeat recumbentem iu semet ipsa.
Sic enim dicit hic rex, quia „habitabo ²) in iis, et inam-
bulabo in iis,“ profecto qui tantam verbo Dei cordis sui
latitudinem praebent, ut etiam in iis deambulare dicatur,
spatiis scilicet amplioribus intelligentiae, agnitionisque dif-
fusioris. Ita ergo et recubare dicitur in anima illa sine
dubio, de qua ipse Dominus dicit per prophetam: ‚, su-
per3) quem requiescam, nisi super humilem et quietum,
et trementem sermones meos?“ Habet ergo rex iste, qui
est sermo Dei, in illa anima, quae jam ad perfectum ve-
nerit, recubitum suum: si tamen non sit in ea aliquod
vitium, sed plena sit sanctitate, plena pietate, fide, cari—
tate4), pace, omnibusque virtutihus. Tunc enim delectat
in ea recubare regem, et habere recubitum. Ad hane
enim animam Dominus dicebat, quja „ego ⁶) et pater
meus veniemus, et coenabimus cum eo, et mansionem
faciemus apud eum. “ Ubi ergo coenat Christus cum
patre, et ubi mansionem facit, quidni recumbit? Be,
ata illius latitudo animae, beata strata illius mentis,
ubi pater et filius, ut non dubito, una cum Spiritu
sancto recumbit, coenat, et mansionem facit. Quibus
putas opibus, quibus copiis tales convivae pascuntur?
Pax ibi 6) primus cibus est, humilitassimul apponitur ac
patientia, mansuetudo quoque et lenitas⁷), ct quod sum-
mae ei suavitatis est, puritas cordis. Caritas autem in

hoc convivio principalem obtinet locum. Tali ergo modo

¹) Cantic. I, 12. ²) Cfr. Levit. XXVI, 12.
³) Jesai. LXVI, 2. 4) Deest ‚‚caritate“ in edd. M.
5) Cfr. ev. Joann. XIV, 23. ⁶) Edd. Μ. „ubi.“

⁷) Edd. 121. ‚‚ levitas. “

