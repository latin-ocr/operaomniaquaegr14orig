46 Omcssms m Ezncmssmm

phetam: sed quasi omnes, qni velamina contexant, et cer-
vicalia consuant sub omni cubito manus, mulieres sint,
et nullus inter eos viri nomine dignus habeatur, ait pro-
pheta: „in ¹) filias populi tui, quae prophetant de corde
su0,“ et ca faciunt, quae sequuntur. Effeminatae quippe
sunt eorum magistrorum et animae, et voluntates, qui
semper sonantia, semper canora componunt: et ut, quod
verum est, dicam, nihil virile, nihil forte, nihil Deo di-
gnum est in his, qui juxta gratiam et voluntatem audien-
tium praedicant: idcirco omnes filias potius, quam filios
dixit assuentes cervicalia. Et observa proprietatem verbi:
„assuentes ²)“ ait, non contexentes. An ignoras, quod
tunica Domini tui Jesu nihil in se habeat consutile, secl
ex omni parte contexta sit? Istae ergo consuunt dicta
dictis fraudulenter et callide, assuentes potius quam con-
texentes3 et faciunt cervicalia, non in quibus capita recli-
nent 3)‚ sed in quibus cubitum: id est, ut manus eorum
non sint in labore, non in opere lassescant, sed sint in
requie, sint in otio, sint in his gestis, quae voluptatibus
serviunt.

4. Haec autem, quae dicimus, ita se habere, ut a

nobis intellecta sunt, sequens sermo prophetae lucidius
ostendit, dicens: „haec α) dicit Adonai Dominus: ecce
ego ad cervicalia vestra, in quibus vos convertitis illic
animas in dissolutionem.“ Apemit aenigma quod latebat,
perspicue ostendens consuta cervicalia in dissolutionem
animarum fieri. Quis autem potest super sermonem, qui
legitur, audiens Deum comminantem, quia ipse disrumpat.
talem sutelam, et talia cervicalia? Ait enim: ecce ego
non jubeo, sed ipse disrumpo cervicalia consuta sub omni
cubito manus. Dei opus est omnem arguere texturam, et

Ι dissolvere universam fictionem pessimam, quae nocet his,

¹) Ezech. XIII. 17. ²) Cfr. Ezech. ΧῘΙῙ, 18.
³) Edd. Merlini: reclinant. 4) Cfr. Ezech. XIII, 20.

