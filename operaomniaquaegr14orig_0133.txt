Homua IX. 117

theam: is, si legerit etiam haec, quae nunc interpretari
nitimur, putabit ¹) eadem repeti, et unum sermonem du-
pliciter praedicari. Sed quiv diligens lector est, et ad
curam ejus divinae scripturae significantia pertinet, et
confert praeterita praesentibus, et verbum verbo compor-
nit, videbit differentiam non fortuitam. Ibi quippe „ra-
dix ²), inquit, tua, et generatio tua de terra Chanaan:“
quod in praesenti non dicitur: „pater³) tuus Amorrhaeus,
et mater tua Cethea:“ quod nunc non significatur. Et
iterum ibi primum ponitur: „pater ⁴¹) tuus Amorrhaeus:“
secundum: „mater ⁵) tua Cethea:“ hic vero: „mater 6)
vestra Cethea, et pater vester Amorrhaeus.“ Ibi quasi
ad unam sermo fit, hic quasi ad plurimas. Nec enim,
ut superius dixerat, ait: mater ⁷) tua, sed „mater Β) ve-
stra.“ Quando ergo diffunditur peccatum, et longius
malitia procedit, et peccatores sua inter se peccata dis-
· cerpunt, tunc non peccator unus, verum in.uno sunt plu-
rimi, sicuti in exordio, quando erat principium delin-
quendi, nec dum erant tantae, quantae nunc sunt, multi-
tudines. Unde utile mihi videtur, a praesenti sermone
paululum recedentem naturam considerare peccati atque
virtutum. Ubi“peccata sunt, ibi est multitudo, ibi ⁹)
schismata, ibi haereses, ibi dissensiones3 ubi autem virtus,
ibi singularitas, ibi unio, ex quo omnium credentium erat
cor unum et anima una ¹⁰). Et ut manifestius dicam,
principium malorum omnium est multitudo, principium
autem bonorum coangustatiO, et a turbis in singularitatem
redactio: ut puta nos omnes si salvandi sumus ad unio-

nem, ut perfecti efficiamur in eodem sensu, et in eadem

 

¹) Edd. Merlini: putabis. ²) Ezech. XVI, 3.
³) Ezech. XVI, 3. ⁴²) Ezech. XVI, 3.

⁵) Ezech. XVL'3. 6) Ezech. XVI, 45.

⁷) Cfr. Ezech. XVI, 3. 8) Ezech. XVI, 45·

9) Edd. Merlini: ubi. ¹⁰) Cfr. Act. IV, 322

