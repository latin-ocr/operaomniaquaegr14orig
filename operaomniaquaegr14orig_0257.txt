HomiuA Ι. 241

in quo dicitur: „adhuc te loquente dicam, ecce adsum:“
sponsam sponsi pater exaudit, mittit filium suum. Vi-
‹lens illa eum, cujus deprecabatur adventum, orare de-
stitit, et ad eum cominus loquitur: „quoniam ¹) bona
ubera tua super vinum, et odor unguentorum tuorum
super omnia aromata.“ Sponsus igitur Christus missus
a patre venit unctus ad sponsam, et dicitur ²) ad eum:
„dilexisti 3) justitiam, et odisti iniquitatem, propterea un-
xit te Deus, Deus tuus oleo exsultationis prae participi-
bus tuisf‘ Si me tetigerit sponsus, et ego boni odoris
ero, et ego liniar unguentis, et ad me usque ejus un-
guenta pervenient, ut possim cum apostolo dicere: „Chri-
sti4) bonus odor sumus in omni loco.“ Nos autem, cum
haec audivimus, adhuc peccatis vitiisque foetemus, de
quibus propheta poenitens loquitur: „putruerunt ⁵) et
corruptae sunt cicatrices meae a facie insipientiae meae.“
Peccatum odoris est putidi 6), virtus spirat unguenta,
quorum typos reperies in Exodo. Invenies quoque ibi
stacten, onycha, galbanum, et reliqua. Haec quidem ad
incensum: deinde ad opus unguentarii varia sumuntur un-
guenta, in quibus est nardus et' stacte. Et Deus, qui fecit
coelum et terram, loquitur ad Mosen, dicens: „ego ⁷)
implevi eos spiritu sapientiae et intellectus, ut saciant
opera artis unguentariae:“ et unguentarios Deus docet.
Haec nisi spiritualiter intelligantur, nonne fabulae sunt?
Nisi aliquid habeant secreti, nonne indigna sunt Deo?
Necesse est igitur, eum, qui audire Scripturas spiritualiter

novit, aut qui certe non novit, et desiderat nosse, omni

 

¹) Cantic. I, 2. 3. 2) Edd. 'Merlinix dicit.

³) Psalm. XLV, 7. (XLIV.)

⁴) Cfr. ΙΙ Cor. II, 15.

⁵) Psalm. XXXVIII, 5. (XXXVII.)

6) Edd. Merlini: putridi, virtus inspirat ete.

7) Exod. XXXI, 3. 0011. seqq. ’
ΟΜῦΕΝιε OPERA. Tom. XIV. 10

