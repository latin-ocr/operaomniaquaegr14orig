332 Omoemus ιΝ CANTm. CAercomm

novit quo ternpore, cui animae, quae oscula verbi sui
porrigere in intellectibus duntaxat pt sensibus debeat.
„Quia ¹) bona sunt ubera tua super vinum, et odor
unguentorum tuorum super omnia aromata.“ Intellige
prius quasi in historiae dramate sponsam elevatis ad Deum
manibus orationem fudisse ad patrem, et orasse, ut jam
veniret ad eam sponsuS, et ipse ei osculum proprii oris
infunderet. Dumque haec oraret ad patrem, in ipsa ora-
tione, qua dixit: „osculetur 2) me ab osculo oris sui:“
parat ³) etiam alia orationis verba subjungere, ac dicere,
quia in hoc principio sermonis affuisset sponsuS, et oranti
ei adstitisset, ac revelasset verba sua, ipsumque sponsum
unguentis mirificis, et quibus sponsum fragrare decebat,
constitisse delibutum. Sponsa vero, ubi adesse vidit eum,
pro quo orabat, ut adesset, et adhuc loquenti sibi prae-
stitum, quod orabat, ac data sibi ab ipso oscula, quae
poposcerat, laeta pro hoe reddita, et ⁴) decore uberum,
ac fragrantiae ipsius odore permota, propositae orationis
sermonem convertit ad praesentiam sponsi, qui aderat:
et cum dixisset: „osculetur ⁵) me ab osculo oris sui:“
subjungit post haec ad praesentem jam sponsum, dicens:
„bona ⁶) ubera tua super vinum, et odor unguentorum
tuorum super omnia aromata.“ Haec interim secundum
historicam intelligentiam, quam dramatis in modum prae-
diximus textam. Nunc vero, quid intellectus interior ha-
beat, requiramus. Diversis vocabulis principale cordis
appellari in scripturis divinis invenimus, quae vocabula

pro causis, ac rebus, de quibus agitur, aptari solent. In-

¹) Cantic. I, 2. 3. ²) Cantic. I, 2.

³) Edd. Merlini: parans etiam etc,

⁴) Edd. Merlini: et pro hoc decore uberum ac etc.
⁵) Cantic. I, 2.

⁵) Cantic. I, 2. 3. - Desunt verba: „super omnia
aromata,“ m edd. M,

