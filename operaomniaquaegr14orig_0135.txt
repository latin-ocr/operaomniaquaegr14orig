HommA IX. 119

me filium diaboli. ., Omnis ¹) enim, qui facit peccatum,
cx diabolo natus est.“ Virtus me facit etiam fratrem ha-
bere Christum, ut, cum bonus ac bene moratus fuero,
dicat patri suo: „narrabo ²) nomen tuum fratribus meis,
in media ecclesia cantabo te.“ Et loquitur ad eam, quae
nuntiare poterat verba ejus: „vade ³), et dic fratribus
meis.“ Quomodo autem virtus fratrem mihi facit Do·
minum Jesum, ita malitia plurimos fratres acquirit, et
hos peccatores, et haec ipsa tunc mihi fratres generat,
cum creverit. Si quidem quando exordium erat pecca—
tricis Jerusalem, necdum habebat sororem Samariam, nec-
dum ei erat germana Sodoma: cum vero processit in
scelere, ut praeteritus sermo monstravit, effecta est media
duarum sororum, senioris Samariae et junioris Sodomae.
Quae sunt istae duae sorores peccatricis Jerusalem? Schi-
sma et separatio populi fecerunt Samariam. Si quidem
eo tempore, cum decem tribus cesserunt, dicentes: „non ⁴)
est nobis pars in David, nec sors in filio Jesse:“ tunc
duae vaccae aureae constitutae sunt a Jeroboam, et facta
est Samaria scissio: quae magis post captivitatem decem
tribuum crevit, quando custodes ab Assyriis ad Israelis
terram missi sunt, qui vocantur Samaritani. Somer enim
custos interpretatur lingua Hebraeorum. Ergo, ut dicere
coeperam, necdum soror mea est Samaria, quamdiu a
peccatis longe sum: quando vero peccavero, crescunt mihi
duae sorores, senior Samaria, et junior Sodoma. Quae
cujus figuram habeant consideremus. Quicunque promit-
tunt verba divina, et non, sicut pollicentur, habent in se

praedicationis veritatem, hi in Scripturis figuraliter Sama-

1) IJoann. III, 8.

2) Psalm. XXII, 22. (XXI.)
3) Cfr. ev. Joann. XX, 17.

4) Ichg. XII, 16. (ΙΙΙ Regg.)

