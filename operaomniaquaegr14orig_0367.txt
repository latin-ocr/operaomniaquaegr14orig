Lmen Ι. 351

„quoniam 1) Christi bonus odor sumus, aliis quidem de
vitain vitam, aliis autem odor de morte in mortem.“
Denique et hi, quibus intellectus herbarum est pigmen-
torumque peritia, ferunt quaedam esse pigmenta, quorum
si odorem ceperint, nonnulla animalia continuo intereunt:
alia vero eodem odore recreantur, vitamque recipiunt.
Et nunc ergo in his ipsis expositionibus et sermonibus,
quos habemus in manibus, videtur aliis esse vita ex vita,
aliis vero mors ex morte. Nam si haec 2) exponi ita
audiat animalis, qui (licitur, homo, qui non potest perci-
pere et intelligere, quae sunt spiritus Dei, irridebit sine
dubio, atque inepta haec esse et inania pronuntiabit, di-
cens somnia ³) potius, quam rerum causas et dogmata
divina tractari. His ergo odor hic Cantici Canticorum
efficitur de morte in mortem, scilicet ⁴) de morte infide--
litatis in mortem judicii et condemnationis. Sequentibus
vero spiritualem sensum et subtilem, atque intelligentibus
majorem inesse veritatem in his, quae non videntur, quam
in his, quae videntur, et veriora haberi apud Deum in-
visibilia et spiritualia magis, quam visibilia et corporalia,
amplectenda ⁵) sine dubio hujusmodi intelligentia vide-
bitur et sequenda. Agnoscunt enim tale esse intelligendae
veritatis iter, quo pervenitur ad Deum. Sed si quidem
alienus a fide sit is, qui haec stulta judicat et irridenda,
nihil mirum. Si vero aliquis ex his sit, qui videntur cre-
dere, et Scripturarum auctoritatem recipere, non tamen
recipit expositionis hujus spiritualis sormam, sed irridet
et derogat, tentemus ex aliis scripturarum locis instruere

eum ac persuadere. Qui si forte poterit sic resipiscere,

¹) Cfr. II Cor. II, 15. 16.
²) Edd. Merlini: haec omnia ita audiat etc.

3) Edd. M. „omnia.“
⁴) Deest ‚‚scilicet“ in edd. M.
⁵⁴) Edd. Merlini: complectenda etc.

