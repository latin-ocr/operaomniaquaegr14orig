OfflGEms m Ezncnumzm HommA I. 7

peccati derelicta suerit a Deo, et captivitatem sustinens
comprehensa sit a Nabuchodonosor, atque ejecta de terra
sancta in Babyloniam usque perducta sit: pauci tamen
justi, qui erant in populo, non ob culpam suam sustinu-
erunt captivitatem, sed ob id, ne peccatores, qui fuerant
jugo captivitatis oppressi, omnino subsidium non haberent.
Fingamus quippe peccatoribus in Babyloniam abductis,
justos in antiquis finibus resedisse: fiebat, ut nunquam
peccatores remedium consequerentur, Disposuit igitur
clemens et benignus, et hominum amator Deus inter sup-
plicia, quibus peccatores punit, etiam visitationis suae mi-
seere pietatem, nec immoderata poena miseros premere.
Semper talis est Deus noster, excruciat nocentes, sed
quasi pius pater tormentis clementiam sociat. Si autem
vis agnoscere, vera esse, quae dicimus, vide quid acciderit
in Aegypto a fame. Si voluisset interficere tantum Aegy—
ptios, et punire cruciatos in septennali fame, fecisset uti-
que quod voluerat: et neque Joseph in Aegyptum de-
scendisset, nee Pharao vidisset somnium de his, quae Aegy-
pto fuerant eventura, nee regi fuisset ostensum a principe
vinariorum, esse quendam, qui possit regi somnium inter-
pretari. Nunc vero, ut cernis, Deus flagellat quasi pater,
parcit autem non solum Israel, verum et Aegyptiis, cum
alieni sint ab eo, propter propriam mansuetudinem. Et
manifestum est, quia boni Dei opus super eos exerceatur,
dum Joseph descendit in Aegyptum, dum Pharao somniis
admonetur ¹), dum princeps vini interpretem indicat, dum
interpres disserit visa ²), atque ita ubertatis tempore fru-
gibus congregatis posterioris samis penuria vincitur. E
quibus omnibus perspicuum est, non esse immoderatam
iram, quae ab haereticis in creatore reprehenditur. Pote-

ramus quidem multas historias retexere ad haec probanda,

¹) Edd. Morlini: admonet.
2) Ed. R. sola: vasa.

