388 OmGr-:ms m CAN'rxc. CAN‘nconuM

monum pugnas dimicare non possunt, utpote infantes ad-
huc et lactentes in Christo, dare angelos propugnatores
et defensores: qui velut tutores et procuratores con-
stituti sunt a Deo eorum, qui in infirma aetate positi
pro semet ipsis, ut diximus, pugnare non possunt. Et ut
hoc cum majori fiducia agant, conceditur iis semper vi-
dere faciem patris, qui in coelis est: et istos puto esse
parvulos, quos venire ad se Christus jussit, et non sivit
prohiberi, et quos semper dixit¹) videre faciem patriS.
Nec tibi contrarium videatur, si eos haec anima, quae ad
Deum tendit, matris suae filios appellat. Si enirn ani-
marum mater Hierusalem coelestis est, et angeli nihilomi—
nus coelestes nominantur, nihil dissonans videbitur, si hi,
qui similiter ut ipsa coelestes sunt, ab ea filii matris ap-
pellantur. Super omnia autem congruum videbitur et
conveniens, ut, quibus unus est pater Deus, una sit et 2)
Hierusalem mater. Quod vero ait: „vineam³) meam non
custodivi:“ instituta illa ac mores et propositum, in quo
exercebatur secundum veterem hominem vivens, indicare
videtur laudabiliter a se non esse servata. Ex quo au-
tem adjutorio angelorum dimicavit, vicit ⁴) ac penitus
a se effugavit veterem hominem cum actibus suis, con-
stitutaque est ab iis vinearum custos, sensuum scilicet
εἶ’) dogmatum divinorum, ex quibus possit vinum bi-
bere, quod laetificet cor ejus.

„Annuntia ⁶) mihi, quem dilexit anima mea, ubi pa-
scis, ubi cubile habes in meridie, ne forte efficiar sicut

adoperta super greges sodalium tuorum.“ Adhuc sponsa

 

¹) Cfr. Mattb. XVIII, 10.
²) Deest „et“ in edd. Μ. 3) Cantic. I. 6.

⁴) Libri antea editi: „et vicit eam ac penitus“ ete.

Mss. ut in nostro textu. R. —- Edd. Merlini: „et vicit
eam: penitus“ etc.

⁵) Deest „et“ in edd. M.
⁶) Cantic. Ῐ, 7. ——- Edd. M. „ubi cubas in meridie.“

