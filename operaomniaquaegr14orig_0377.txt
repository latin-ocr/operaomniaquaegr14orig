Lmen II. 361

tibus, quamvis pro eo ignobilem, quod generositatem sibi
Abraham, et Isaac, et ¹) Jacob non possit adscribere, ob-
liviscentem tamen populum suum, et domum patris sui,
usque 2) ad Christum venientem spernunt eam, et pro
ignobilitate generis offuscant. Quod sponsa sentiens filias
prioris populi imputare sibi, et pro hoc etiam nigram se
appellari, quasi quae paternae eruditionis non habeat cla-
ritatem, respondens ad haec, dicit ³): nigra sum quidem,
o filiae Hierusalem, pro eo, quod non descendo de stirpe
clarorum virorum, neque illuminationem Mosis legis 4)
accepi, habeo tamen pulchritudinem meam mecum. Nam
et in me illud primum est, quod ad imaginem Dei in
me factum est: nunc ⁵) accedens ad verbum Dei, recepi
speciem meam. Quamvis enim pro coloris obscuritate
comparetis me tabernaculis Cedar, et pellibus Salomonis,
tamen et Cedar ex Ismaele descendit. Secundo namque
loco ex Ismaele natus est, qui Ismael non suit expers
divinae benedictionis, · Sed et pellibus Salomonis com-
paratis me, quae non aliae sunt, quam pelles tabernaculi
Dei, et tamen miror vos, o filiae Hierusalem, mihi ⁶)
coloris velle exprobrare nigredinem. Quomodo non me-
ministis, quod in lege vestra scriptum est, quid passa sit
Maria, quae derogavit Mosi, cum Aethiopissam nigram
accepisset uxorem? Quomodo ignoratis illius imaginis
adumbrationem in me nunc veritate compleri? Ego sum
illa Aethiopissa, ego sum nigra quidem pro ⁷) ignobilitate

generis, formosa vero propter poenitentiam et fidem.

¹) Deest „et“ in edd. M.

2) Edd. Merlini= atque ad etc.

³) Edd. Merlini: dixit.

⁴¹) Edd. Merlini: legem.

⁵) Edd. Merlini: et nunc etc.

⁸) Deest .,mihi“ in edd. M. —- De seqq. cfr. Num. XII.
⁷) Deest „pro “ in edd. Μ.

