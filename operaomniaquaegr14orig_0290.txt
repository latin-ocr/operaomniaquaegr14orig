274 OmGEms m CAN‘rm. CANTmomJM

quae manducabis:“ post paululum inferens capream et
cervum. In praesenti quoque libro pariter nominantur ¹)
cervus et caprea. Quodammodo enim cognata sibi sunt,
et vicina ista animalia. Caprea, id est, dorcas acutissime
videt. Cervus interfector serpentum est. Quis putas est
dignus e nobis, qui juxta dignitatem loci atque mysterii
plenam possit explicare rationem? Oremus Dominum, ut
nobis largiatur sensum, ad aperiendas ²) Scripturas, ct
possimus dicere: quomodo aperuit3) nobis Jesus Scriptu-
ras! Quid igitur? Dicimus, quia dorcas, hoc est, caprea
secundum eorum physiologiam, qui de naturis omnium
animalium disputant, ex insita sibi vi nomen acceperit.
Ab eo enim, quod acutius videat, id 4) est, παρὰ τὸ
ὀξέως δέρκειν, dorcas appellata est. Cervus vero serpen-
tum inimicus ac debellator est, ita, ut spiritu narium eos
extrahat de cavernis, et superata pernicie veneni eorum
pabulo delectetur. Forsitan salvator meus caprea fit juxta
θεωρίαν, cervus juxta opera. Quaenam ista sunt opera?
Interficit ipse serpenteQ contrarias fortitudines jugulat,
ideo dicam ei: „tu '’) contrivisti capita draconum super
aquas, tu contrivisti caput draconis.“

12. „Similis ⁶) est fratruelis meus capreae, vel hin-
nulo cervorum super montes domus Dei:“ Bethel quippe
interpretatur domus Dei. Non omnes montes domus Dei
sunt, sed qui montes ecclesiae sunt. Inveniuntur quippe
et alii montes erecti, et consurgentes adversus scientiam
Dei, montes Aegyptiorum et Allophylorum. Vis scire,

quia similis est fratruelis meus capreae, aut hinnulo cer-

¹) Ed. Ruaei: nominatur.

2) Edd. M. non male: percipiendas.

3) Edd. Merlini: aperiret. — Cfr. Luc. XXIV, 32.
¹¹) Edd. Merlini: id est, ἀπὸ τοῦ ὀξυδόρκειν.

⁵) Psalm. LXXIV, 13. 14. - Edd. Merlini: aquam.
6) Cantic. II, 9.

