16 Omossms m Ezncmmm

tatem illius ut phantasma eludunt: quare Christus silius
hominis appellatur? Ego affirmo filium hominis eum
fuisse. Nam qui passiones assumsit humanas, necesse est,
ut ante passionem susceperit nativitatem. Neque enim
potuit humanos affectus, verba, consuetudines, crucem,
mortem recipere, si non reciperet humanitatis exordium.
Et consequens erat, nativitatem ejus auferentes, auferre
etiam passionem, et simpliciter dicere: non est crucifixus
Jesus. Nunc vero crucem confiteris, et non erubescis
Judaeis ¹) scandalum praedicans crucifixum, et gentibus
stultitiam; et minus scandalum passione vel morte, eru-
bescis nativitatem ejus confiteri. Nimirum minus scandali
est Jesum natum fuisse, quam mortuum. Aut si scanda—
lum christiana fides non veretur, cur times dicere minora,
qui majora ausus es confiteri? Praesertim cum nativitas

illius non ex semine viri et mulieris somno convenientis .
esse credatur, sed juxta prophetae eloquium, dicentis:
‚,ecce‚ ²) virgo in utero concipiet, et pariet filium, et
vocabitur nomen ejus Emmanuel.“ Hoc, quod dicitur
Emmanuel, non unum nomen sonat, sed rem significat.
Adveniente quippe Jesu dicimus: nobiscum Dominus.
Non frustra ergo in trigesimo anno prophetat Ezechiel,
Nam et nomen ejus figura Christi est. Interpretatur quippe
Ezechiel „imperium Dei:“ imperium autem Dei nullus
est, nisi Christus Jesus. Filius quoque Buzi scribitur,
quod interpretatur „contemtus.“ Si venias ad haereticos,
et audias eos spernentes, et pro nihilo ducentes creato-

rem, et insuper etiam criminantes, videbis juxta illos con-

temtissimi creatoris filium Dominum nostrum Jesum Chri· .

stum. Quod si quis reluctatur, et non vult haec, ³) quae

exponimus, ⁶) quasi prophetiam recipere, quaeram ab eo,

¹) Cfr. Ι. Cor, I, 23. ²) Jesai. VII, 14.
³) Deest ,‚haec“ in ed. Ruaei.

⁴) Ed. R. sola: exposuimus·

