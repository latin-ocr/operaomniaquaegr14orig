60 Omonms m Ezsscmnrmu

significatur. Aliter quippe de habitatoribus, aliter de ea
dicitur, quae inhabitatur: „coelum ¹) et terra pertransi-
bunt.“ Cur coelum praetergreditur, cur terra pertransit,
nisi quia transitus sui quaedam digna fecerunt? Et alio
loco: „corrupta ²) est, ait, omnis terra.“ Quando cor-
rupta est? Ante diluvium, non quod per inundationem
diluvii sit corrupta. Ait ergo: „terra ³), quae peccaverit
mihi, ut delinquat delictum, extendam manum meam, et
conteram ejus firmamentum panis.“ Extendens Deus ma-
num suam super peccatricem terram, samem immittit in
eam. Possum et aliter interpretari, quia terra aliquando
delinquat. Terra quippe est anima nostra, ut in para-
bola ⁴) evangelii significatur. Anima petra, anima terra
bona et fertilis per multam patientiam. Ista igitur terra
saepe peccat, saepe non peccat. Et si quidem peccaverit,
extendit manum super eam, et conterit omne firmamen—
tum panis ejus. Ne conteras omnipotens Deus firmamen-
tum panis ab ista terra nostra, quin potius largire nobis
semen tuum, ut faciat in nobis fructum centuplum.

2. „Et⁵) emittam in eam famem, et tollam de ea
hominem et pecus.“ Quomodo possum tam reconditas
res in publicum proferre? Unde mihi, ut exponere va-
leam, cur fames, cur fertilitas, cur abundantia, cur ege-
stas terrae accidant? „O 6) profundum divitiarum sa-
pientiae et scientiae Dei!“ Utrum propter homines et
animarum malitiam immittatur fames? An propter ange-
los, quibus sunt commissa terrena, si peccaverint, accidant
ea ⁷), quaer videmus accidere? Si autem sunt quidam .
coelestis >dispensationis ministri, qui fructibus praesunt,

sorte et propter illos infertilitas terrae eveniat. Plurima

¹) Matth. XXIV, 35. ²) Gen. VI, 11.
³) Ezech. XIV, 13. ²) Cfr. Matth. XIII.
⁵) Ezeeh. XIV, 13. ⁶) Rom. XI, 33.

⁷) Edd. Merlini: in ea.

