ΗοΜῙιῙΑ ΧΙ. 145

et verum Pharaonem, et ea verba, quae de aquilis prae-
dicta sunt. Idcirco autem ante interpositionem sequentis
lectionis, hanc expositionem summatim strictimque prae..
diximus, ut et praesens locus facilius intelligatur, et nihilo-
minus servetur loco suo plenior expositio, et consequens
parabola etiam juxta allegoriam latissime disseratur.

3. Verum nunc pauca debemus assumere, et quasi
quodam armamento futurae interpretationi viam sternere
de his, quae nobis Dei gratia largitur, scientes quid ¹) in
sequenti plenius exponemus. Ac primum quidem viden-
dum est, quare Nabuchodonosor et Pharao aquilae dican-
tur. Forsitan quaerit quispiam, qui non otiose et transi-
torie Scripturas legit: Nabuchodonosor aquila est magna,
et magnarum alarum, et hic Pharao alia aquila magna
similiter alarum ingentium, et in lege inter immunda ani-
malia posita est aquila: quare et justus dives effectus
praeparat sibi alas aquilae, ut possit converti in domum
principis sui? Quare etiam repromissio quaedam est apud
Isaiam prophetam, dicentem: „justi ²) accipient pennas
ut aquilae, current et non laborabunt, gradientur et non
esurient?“ Si enim immunda est aquila, non oportet
nos pennas accipere ut aquilam, cum justi fuerimus: ne-
quev cum divitiae nobis creverint, oportet praeparare nos
nobis pennas aquilae. Cui primum respondendum est,
quaedam nomina animalium in Scriptura in utroque ge-
nere, id est, in malo ac bono posita: ut puta leo et in
bonam accipitur, et in malam partem. In bonam sic:
„catulus 3) leonis Juda: ex germinatione fili mi adscen-
disti, accumbens dormisti ut leo, et ut catulus leonis:
quis suscitabit eum?“ In malam vero partem sic: „ ad-
versarius ⁴) noster diabolus ut leo rugiens quaerens de-

vorare circuit: cui expedit nos resistere firmos in fide.“

¹) Edd. Merlini: quia. ²) Cfr. Jesai. XL, 31.
³) Gen. XLIX, 9. 4) Cfr. IPetr. V, 8. 9.

Omenms OPERA. ΤοΜ. XIV. 10

