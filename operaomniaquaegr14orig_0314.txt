298 Omcflms IN emme. CANTmORUM

„Dilexiw posuit pro: adamavit. „Et ¹) tribulabatur, iu-
quit, Amnon ita ²), ut infirmaretur propter Thamar so-
rorem suam: quoniam virgo erat, ct grave videbatur in
oculis Amnon, facere ei aliquid.“ Et post pauca de vio-
lentia, quam intulit Amnon Thamar sorori suae, ita dicit
Scriptura: „ct 3) noluit Amnon audire vocem ejus, sed
invaluit super eam, et humiliavit eam, et dormivit curn
ea. Et odivit eam odio Amnon magno valde: quoniam
majus erat odium, quo oderat eam, quam dilectio, qua
dilexerat eam.“ Et in his crgo, et in pluribus aliis locis
invenies, scripturam divinam refugisse amoris vocabulum,
et caritatis dilectionisque posuisse. Interdum, licet raro,
proprio tamen vocabulo amorem nominat, et invitat ad
eum atque incitat animas, ut cum dicit ⁴²) in Proverbiis
de sapientia: „adama 5) eam, et servabit te: circumda
eam, ct exaltabit te: honora eam, et complectetur te.“
Sed et in eo libello, qui dicitur sapientia Salomonis, ita
scriptum est de 6) ipsa sapientia: „amator 7) factus sum
decoris ejus.“ Arbitror autem, quod ⁵), ubi nulla lapsus
videbatur occasio, ibi tantum nomen amoris inseruit. Quid
enim passibile, aut quid indecorum possit aliquis adver-
tere in amore sapientiae, vel in eo, qui se amatorem
profiteatur esse sapientiae? Nam si dixisset, quia adama-
vit vel Isaac Rebeccam, vel Jacob Rachel, passio utiquc
aliqua indecora per haec verba erga sanctos Dei homines
potuisset intelligi, apud cos praecipue, qui nesciunt, a

litera conscendere ad spiritum. Apertissime autem in hoc

¹) II Sam. XIII, 2. (II Regg.)

²) Deest „ita“ in edd. M.

3) II Sam. XIII, 14. 15. (ΙΙ chg.)

⁴) Edd. Merlini: dixit. 5) Cfr. Prov. IV, 6. 8.
⁶) Edd. Merlini: de sapientia ipsa.

⁷) Sap. Sal. VIII, 2.

8) Deest „quod“ in edd. M.

