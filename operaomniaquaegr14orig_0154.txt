138 Omomus m Ezncmmnm

adhibentur ingentibus, non juxta aequalitatem temporis,
quo illatae sunt, sed juxta rationem curationis: verbi gra-
tia, in puncto horne fractura manus et pedis contritio
accidit: hoc, quod in modico factum est, mensibus fere
tribus, ac longo tempore vix curatur: sic et voluptas,
quae nervos animae succidit, et luxuria, et semel universa
peccata, curn in parvo tempore infelicem animam illexe-
runt, et ad vitia traxerunt, magnum postea tempus in
suppliciis et cruciatibus promerentur. Propter quod hoc
dicit Dominus: „et ¹) faciam in te sicut fecisti, sicut
sprevisti haec praevaricando testamentum meum; et me-
mor ero.“ Primum: „quomodo ²) fecisti faciam tibi:“
deinde: „memor 3) ero testamenti mei, quod feci tecum
in diebus infantiae tuae.“ Fecit quippe testamentum in
diebus infantiae ejus. Diximus autem supra, quomodo
cum ea fecerit testamentum. „Et ⁴) suscitabo tibi testa-
mentum in aeternum.“ „Ego ⁵) occido, et ego vivifi-
cabo,“ ait. Qui quum ista promittit, dolores facit, et
rursum restituet. Percussit, et manus ejus sanabunt. Di-
citur in Michaea: „iram ⁶) Domini sustinebo, quia pec-
cavi ei, donec justificet ipse causam meam.“ Quomodo
justificatur causa mea? Quando ⁷) iram Domini susti-
nuero, qui divitias bonitatis ejus et patientiae et longani-
mitatis contemsi, et juxta meam duritiam et impoenitens
cor thesaurizavi mihi iram in die irae et revelationis justi
judicii Dei.

5· „Et Β) dehonestaberis in e0‚ quod suscepisti so-
rores tuas seniores cum adolescentulis, et dabo tibi eas

in aedificationem.“ Supra unam dixit sororem Sodomam,

¹) Ezech. XVI, 59. 60. ²) Ezech. XVI, 59. ¹
³) Ezech. XVI, 60. ⁴) Ezech. XVI, 60.

⁶) Deut. XXXII, 39. 6) Mich. VII, 9.

⁷) Edd. Merlini: Quoniam iram etc.

8) Ezeeh. xvi, 61. .

