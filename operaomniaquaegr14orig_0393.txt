Lnffia ΙΙ. 377

bus, quasi quac non natura talis, nec ita a conditore creata ¹)
sit, sed ex accidentibus hoc passa sit. Ex eo, inquit2),
quia sol despexit me. In quo ostendit, non de nigredine
corporis fieri sermonem, quod utique sol obscurare et
denigrare solet, cum respicit magis, quam cum despicit.
Ita denique et apud illam ornnem gentem Aethiopum
ferunt, cui naturalis quaedam inest ex seminis carnalis
successione nigredo, quod in illis locis sol radiis acriori-
bus ferveat, et adusta jam semel atque infuscata corpora
genuini vitii successione permaneant. Contrarii vero or-
dinis est animae nigredo. Nam neque adspectu, sed de-
spectu solis inuritur, neque nascendo, sed negligendo con-
quiritur: et ideo sicut ignavia assumitur, ita et industria
repellitur et repulsatur. Denique, ut superius dixi, haec
ipsa, quae nunc nigra dicitur esse, in fine Cantici hujus
dealbata memoratur adscendere, incumbens super frater-
num3) suum. Effecta est ergo nigra, quia descendit: si
autem coeperit adscendere 4), et incumbere super frater-
num suum, et adhaerere ei, nec omnino separari ab eo,
erit dealbata et candida: abjectaque omni nigredine, veri
luminis luce circumfusa radiabit. Dicit ergo nunc ad
filias Hierusalem pro nigredine sua satisfaciens: non pu-
tetis, o filiae Hierusalem, quod naturalis est ista nigredo,
quam videtis in vultu meo: sed scitote, quoniam despectu
solis est facta. Sol enim justitiae, quia me non invenit
recte stantem, nec ipse in me rectos direxit lucis suae
radios. Ego enim sum populus gentium, qui prius non
,adspexi ad solem justitiae, nec steti ante Dominum: et

ideo nec ille me adspexit, sed despexit3 neque adstitit

¹) Deest „creata“ in edd. M.
²) Cfr. Cantic. I, 6. ³) Edd. M. „fratrem.“

⁴²) Edd. Μ. „adscendere incumbens super fratrem
suum: et adhaerebit ei: et non omnino separabitur. Dicit
ergo nunc“ etc.

