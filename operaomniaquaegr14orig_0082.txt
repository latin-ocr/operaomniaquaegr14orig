66 Onmnms m Ezncmssmm

gentias reperirent. Videamus autem et aliud opus irae
divinae, emittentis in terram peccatricem bestias pessimas⁶
Aiunt etiam Judaei, si quando lupi homines devoraverint,
impetum facientes in domos, et ceterae bestiae, — ut
historia refert leones ¹) quondam in humanum genus im-
missos, et alio tempore ursos ²) —-, istiusmodi devora-
tiones ex Dei indignatione descendere. Et hunc interim
sensum, ut sequamur litteram ab altiori intellectu rece-
dentes, nunc sequi videmus prophetam. Qui autem spi-
ritualis est, judicans omnia, et a nullo dijudicatur, con-
fidenter dicit multas esse bestias, quas emittit Deus in
peccatricem terram, si tamen terra nostra peccaverit:
„adversarius ³) noster diabolus ut leo rugiens ambulat,
quaerens quem devoret.“ Illa quoque historia, quae Scri-
pturas diligenter observantibus in planum se praebet in-
tellectum, istiusmodi habet significationem, quando duo
ursi ad parvulos missi sunt, qui contumelias faciebant
prophetae, dicentes: „adscende⁴) calve, adscende calve!“
Ursi namque illi in signo erant aliarum bestiarum, quae
vere ferae, vere sunt rabidae, quae mittuntur in hanc
peccatricem terram. Procul autem absit a nobis, ut be-
stiae ad nos pro Dei ultione mittantur, quin potius in
oratione dicamus: „ne 5) tradideris bestiis animam con-
fitentem tibi!“ Ego novi perseverantes in fide justos fe-
ris traditos, et laceratos ab iis consummasse martyrium,
nec tamen beatos esse desiisse. Non enim bestiis fuerant
traditi spiritualibus et invisibilibus, quae lacerant animas
peccatorum, et dentes suos in impiorum corda defigunt.

„Quemadmodum 6) enim si pastor ex ore leonum evel-

ι) Cfr. II Regg. XVII, 25. (IV Regg.)
2) Cfr. II Regg. II, 24. (IV Regg.)
3) lPetr. V, 8.

¹²) Π Regg. II, 23. (IV Regg.)

⁵) Psalm. LXXIV, 19. (LXXIII.)

6) Amos. III, 12.

