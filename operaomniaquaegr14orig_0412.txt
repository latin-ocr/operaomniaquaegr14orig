396 Onmmws m CAN-mc. Cawricomm

aestus: meridiem appellans illa scilicet cordis secreta,
quibus clariorem scientiae lucem a verbo Dei anima con—
sequitur. Hoc enim tempus est, quo sol excelsiorem cir-
cuitus sui verticem tenet. Si quando ergo sol justitiae
Christus ecclesiae suae excelsa et ardua virtutum suarum
secreta manifestat, amoena eam ¹) pascua cubiliaque me-
ridiana videbitur edocere. Nam quum adhuc initia habet
discendi, et prima, ut ita dicam, ab eo scientiae suscipit
rudimenta, tunc dicit propheta: ,‚et²) adjuvabit eam mane
diluculo. “ Nunc ergo quia perfectiora jam quaerit, et
excelsiora desiderat, meridianum scientiae lumen exposcit.
Hinc puto et Abrahae post multas eruditiones, quibus ap-
parens ei Deus imbuit eum de singulis et docuit, post
refertur, quia visus sit ei Deus ad quercum Mambre se-
denti ad ostium tabernaculi sui meridie. „Et 3) respi-
ciens, inquit, oculis suis vidit: et ecce, tres viri stabant
super eum.“ Quod si credimus haec per Spiritum san-
ctum scripta, non puto frustra placuisse divino Spiritui,
ut etiam tempus et hora visionis Scripturae paginis man-
daretur, nisi et horae istius, et temporis ratio aliquid con-
ferret ad scientiam filiis Abrahae, quibus utique sicut
opera Abrahae facienda, ita et visitationes istae sperandae
sunt. Qui enim potest dicere: ,‚nox⁴) praecessit, dies
autem appropinquavit: sicut in die honeste ambulemus,
non in comessationibus ct ebrietatibus, non in cubilibus
et impudicitiis, non in contentione et aemulatione:“ et⁵)
quum haec omnia transierit, supergressus videbitur tempus

hoc, quod nox praecessit, et dies appropinquavit, et festi-

l) Deest „eam“ in edd. M.
²) Cfr. Psalm. XLVI, 5.

³) Edd. Merlini: „Sed respiciens, inquit, oculis suis

videt.“ — Cfr. Gen. XVIII, 2.
⁴) Cfr. Rom. XIII, 12. 13.
⁵) Deest „et“ in edd. M.

