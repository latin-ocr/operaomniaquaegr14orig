354 Oarenms m CAN-mc. Cam-monum

utique merito jocundatur et exsultat, utpote quae secreta
jam regis et arcana prospexerit. Hic est, secundum pro-
positum dramatis ordinem, quasi historicus intellectus,
Sed qnoniam, cujus ¹) res agitur, ecclesia est ad Chri-
stum veniens, vel anima verbo Dei adhaerens, quod ²)
aliud cubiculum Christi et promtuarium Dei credendum
est, in quo vel ecclesiam, vel animam cohaerentem sibi
introducat, nisi ipse arcanus sensus ejus et reconditus?
De quo et Paulus dicebat: „nos ³) autem sensum Christi
habemus, ut sciamus, quae a Deo donata sunt nobis.“
Haec illa sunt, quae ⁴) „oculus non vidit, nec auris au-
divit, nec in cor hominis adscenderunt, quae praeparavit
Deus his, qui diligunt eum.“ Cum igitur Christus ani-
mam in intelligentiam sui sensus inducit, in cubiculum
regis introducta dicitur, in quo sunt thesauri sapientiae
ac scientiae ejus absconditi. Non ⁵) nihil autem vacuum
videtur, quod, cum potuisset dicere: introduxit me spon-
sus meus, aut fraternus meus, aut aliquid hujusmodi, ut
ei moris est: nunc, quia cubiculum dictura erat, regis
dixerit cubiculum, et non aliud nomen posuerit ὅ), in
quo posset fortassis aliquis etiam mediocris intelligi. Sed
propterea arbitror in his regem nominatum, ut ostende-
retur per hoc nomen praedives cubiculum, utpote regium,
et multis atque immensis opibus repletum. Prope hunc
omnino mihi videtur fuisse et ille, qui dixit ⁷), raptum

se esse usque ad tertium coelum, et inde in paradisum,

¹) Edd. Merlini: cui res agitur, ecclesia est vel ad etc.
²) Edd. Merlini: quid.

3) Ι Cor. II, 16. coll. 12.

⁴). Cfr. lCor. II, 9. coll. Jesai. LXIV, 4. —- Edd.

Merlinl: adscendit.

⁵) Edd. Merlini: Non mihi autem etc.
ὅ) Edd. M. „proposuerit.“
⁷) Cfr. II Cor. XII, 4.

