98 Omel-:Nis m Ezsscnmmm

glorificationis tuae de argento tuo, et de auro tuo, ex
quibus dedi tibi, et fecisti tibi imagines masculinas.“ Se-
cundum communem sensum sic intelligi potest. „Vasa ¹)
glorificationis,“ de quibus Moses scripsit in Numeris ²),
thuribula, phialas, candelabrum aureum, arcam ab intus
et a foris deauratam, et cetera „accepisti,“ et conssasti
ea, et „fecisti effigies masculinas, et fornicata es in iis.“
Secundum allegoriam vero ita explanabitur. Vasa aurea
et argentea, id est thuribula, phialas, et cetera istiusmodi
habemus in sacris litteris: quando ergo torquemus sensus
Scripturae in alterum sensum, qui est contrarius veritati,
verba divina conflamus, et res Dei in alias mutamus effi-
gies. Quae facientes incidimus in peccatum, quod nunc
commiserat Jerusalem. Vasa glorificationis nostrae sunt
lex et prophetae: super his exsultamus, in his efferimur.
Quos cum aliter exponimus quam se veritas habet, con-
vertimus vasa glorificationis nostrae de argento rationabili,
et de auro sensibili, quod nohis dedit Deus, et facimus
nobis imagines masculinas, et fornicamur in iis.

3. Sequitur: „accepisti 3) vestimenta varia, et ope—
ruisti illa.‘⁴ Varia vestis est, et hic unus de ⁴) Scripturis
locus, quo induimur assumentes viscera misericordiae, be-
nignitatis, humilitatis, mansuetudinis, longanimitatis ad
sufferendum invicem. Has varias vestes, et pulchros ami-
ctus, quos nobis largitus est Deus, si laceramus atque
conscindimus, et circumdamus falsae doctrinae ad dece-
ptionem hominum, non dubium est, quin variis vestibus
operiamus idola. Intelliges autem hoc, quod dicitur, si
ipsam rem manifestius describamus. Vide mihi aliquem
Marcionistam, sive discipulum Valentini, aut certe cujus-

libet haeresis defensorem, et considera, quomodo idola

 

 

¹) Cfr. Ezech. XVI, 17. 2) Cfr. Num. VIII.
3) Ezech. XVI, 18.
4) Edd. Merlini: in scripturis.

