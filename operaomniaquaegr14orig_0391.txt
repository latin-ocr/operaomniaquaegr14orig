LlssER II. 375

venimus frequenter referri, sicut cum dicit: „et¹) facies
pelles ex caprarum pilis operimentum super tabernaculum
testimonii, undecim pelles facies, longitudo pellis unius
triginta cubitorum, latitudo quatuor cubitorum. Eadem
mensura erit undecim pellibus, et conjunges quinque pel-
les simul, et alias sex simul, et replicabis sextam pellem
a fronte tabernaculi: et facies quinquaginta ansulas per
oram pellis unius, et quinquaginta ansulas per oram pellis
alterius, per quas conjungantur una ad alteram: et facies
circulos aereos quinquagenos, et conjunges ex ipsis pelles,
et erit unum totum: et replicabis, quod superest ex pel-
libus, medietatem pellis unius a fronte tabernaculi, et ex
alia medietate quod superest, velabis posteriora taberna-
culi cubitum hinc, et cubitum inde, ex eo, quod abundat
in longitudine pellium, et erit adopertum tabernaculum
ex lateribus hinc et inde.“ Puto erge, quod harum pel-
lium mentio fiat in Cantico Canticorum, et istae di-
cantur esse Salomonis, qui accipitur in pacificum Chri-
stum. Ipsius crgo est tabernaculum, et ea, quae ad ta-
bernaculum pertinent: et praecipue, si illud tabernaculum
consideremus, quod dicitur tabernaculum verum, quod
fixit Deus, et non homo, et quod ait: „non²) enim in
mauu facta sancta intravit Jesus exemplaria verorum.“ Si
ergo pulchritudinem suam sponsa pellibus comparat Sa-
lomonis, illarum sine dubio pellium gloriam et pulchri-
tudinem dicit, quae operiunt illud tabernaculum, quod
fixit Deus, et non homo. Si vero nigredinem suam, quae
exprobrari a filiabus Hierusalem videbatur, pellibus con-
tulit Salomonis, hujus tabernaculi, quod exemplar veri
tabernaculi vocatur, accipiendae sunt pelles: quasi quod

et ipsae nigrae sint quidem, utpote caprarum pilis textae,

¹) Cfr. Exod. XXVI, 7-13.
2) Hehr. lx, 24.

