HOMILIA III. 45

consequi, quae a Deo sunt repromissa. Cum ergo aliquis
aptus moribus populi, ut placeat iis, quibus aures pru-
riunt, loquitur quae gratanter accipiant, loquitur quae
vicina sunt voluptati: talis magister consuit cervicalia sub
omni cubito manus. Sequitur hoc peccatum habentem,
ut faciat etiam amictus ad velandum caput omnis aetatis.
Cujus autem rei figura sit etiam velamen, cautius consi-
deremus. Qui fiduciam habet, et vere vir est, velamen
non habet super caput suum, sed intecto capite orat Do-
minum, intecto capite prophetat, per signum corporalis
rei etiam spiritualem latenter ostendens, ut, quomodo
non habet velamen super caput carnis suae, ita non ha—
heat ¹) velamen super principale cordis sui. Si quis
vero confusionis velamen gerit et peccati, iste (suasi mu—
liebria velamina habet super caput suum. Itaque cum
aliquis docuerit ea, quae aurem populi mulceant, et stre-
pitum potius laudatorum, quam gemitum moveant, si
blandus inimicus palpaverit potius, quam secuerit vulnera,
talis homo amictus contexit in capite. Cum autem in
luxuriosam orationem dicentis se sermo fuderit, et in
lascivum persultaverit eloquium, contexit velamen super
caput omnis aetatis, non modo puerorum et juvenum,
verum et senum. Quomodo enim faciet signa et por—
tenta ad decipiendos, si fieri potest, etiam electos falsus
Christus, et falsus propheta: similiter et hi, qui ad volu-
ptatem 2) meditata deportant, et ista semper inquirunt,
quae delectent potius audientes, quam convertant a vitiis,
faciunt velamina super caput non modo puerorum et ju-
venum, sed, si fieri potest, senum quoque et patrum in
tantum, ut etiam eos decipiant, qui juxta laborem animae
in spirituali aetate et senio processerunt. Et potuit qui-

dem dicere propheta: super filios populi tui, qui pro-

 

¹) Edd. Merlini: habet.
2) Edd. Merlini: voluntatem.

