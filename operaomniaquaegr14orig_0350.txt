334 Omonms m CANncUM CAn‘rrcome

tale videatur esse, quod dicitur: cor tuum, οἶ) sponse
meus, id est, dogmata, quae intra te sunt, vel doctrinae
gratia, superat omne vinum, quod cor hominis laetificare
solet. Sicut enim in his, de quibus dicit: ,‚quia²) Deum
videbunt:“ cor competenter dictum esse videtur ³), et
inter discumbentes sinus ac pectus ponitur, pro habitu
sine dubio discumbentium, formaque convivii: et rursus,
ut apud sacerdotes pectusculum et brachium, mysticis
designatur eloquiis: ita etiam arbitror in praesenti loco,
nbi amantium habitus et colloquia describuntur, gratissime
hoc ipsum principale cordis in uberibus appellatum. Bona
ergo sunt ubera sponsi, quandoquidem thesauri suntin
iis sapientiae et scientiae reconditi. Ubera autem haec
vino comparat sponsa, sed ita comparat, ut praeferat.
Vinum autem illa intelligenda sunt dogmata, et doctrinae,
quae per legem et prophetas ante adventum sponsi su-
mere sponsa consueverat. Sed nunc considerans hanc
doctrinam, quae ex uberibus profluit sponsi, miratur et
stupet, videns eam longe praestantiorem, quam illam, ex
qua ante adventum sponsi laetificata fuerat, tanquam ex
vino spirituali, quod ministrabant sancti patres et pro-
phetae, qui etiam hujus generis plantaverunt vineas, ut
Noe ⁴²) primus, et Esaias ⁵) in cornu in loco uberi, et
coluerunt eas. Videns ergo 6) nunc multam esse eminen-
tiam dogmatum et scientiae apud sponsum, et longe ex
eo perfectiorem, quam fuit apud antiquos, emanare do-
ctrinam, dicit: „bona ⁷) sunt ubera tua super vinum:“

super illam scilicet doctrinam, qua laetificabar ab antiquis,

 

¹) Edd. Merlini: „o sponsa: et mens, id est “ etc,
2) Cfr. Matth. V, 8.

3) Edd. Merlini: videbitur.

4) Cfr. Gen. IX. ⁵) Cfr. Jesai. V.

5) Deest „ergo“ in edd. Μ.

7) Cantic. I, 2.

