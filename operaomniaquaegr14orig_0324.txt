308 Omessms m CANrtc. CAN‘rxconum

et velut nos dicimus rationalis, quae verborum, dictorum-
que videtur continere rationes, proprietatesque, et im-
proprietateS, generaque, et ¹) species, et figuras singulorum
quoque edocere dictorum: quam utique disciplinam, non
tam separari, quam inseri ceteris convenit et intexi. Mo-
ralis autem dicitur, per quam mos vivendi honestus apta-
tur, et instituta ad virtutem tendentia praeparantur. Natu-
ralis (licitur, ubi uniuscujusque rei natura discutitur, quo
nihil contra naturam geratur ²) in vita, sed unumquodque
his usibus deputetur ³), in quos a creatore productum
est. Inspectiva dicitur, qua supergressi visibilia, de divi-
nis aliquid et coelestibus contemplamur, eaque sola mente
intuemur, quoniam corporeum supergrediuntur adspectum.
Haec ergo, ut mihi videtur, sapientes quique ⁴) Graeco-
rum sumta a Salomone, utpote qui aetate et ternpore
longe ante ipsos prior ea per Dei spiritum didicisset,
tanquam propria inventa protulerunt, et institutionum
suarum voluminibus comprehensa, posteris tradenda reli-
quere. Sed haec, ut diximus, Salomon ante omnes in-
venit, et docuit per sapientiam, quam accepit a Deo,
sicut scriptum est: „et ⁵) dedit Deus prudentiam Salo-
moni, et sapientiam multam valde, et latitudinem cordis
sicut arenam, quae est ad oram maris. Et multiplicata
est in eo sapientia super omnes antiquos filios hominum,
et super omnes sapientes Aegypti.“ Salomon ergo tres
istas, quas supra diximus generales esse disciplinas, id
est, moralem, naturalem ⁶) et inspectivam, distinguere ab

‚ invicem, ac secernere volens, tribus eas libellis edidit,

 

¹) Deest „et“ in edd. M.

²) Edd. Merlini: generatur.

³) Edd. Merlini: deputatur.

⁴), Edd. Merlini: quoque.

⁵) I Regg. IV, 29. 30. (ΙΙΙ Regg.)
e) Edd. Merlini: et naturalem.

