414 Omonms m CANTm. CAN‘mconoM

plura de’) hoc disputasset, ad ultimum dicit ²): „vos³)
autem estis corpus Christi, et membra ex parte.“ Et
iterum ad Ephesios scribens, dicit 4); „subjecti ⁵) in-
vicem in timore Christi. Mulieres viris suis subjectae
sint sicut Domino: quia vir caput est mulieris, sicut et
Christus est caput ecclesiae, ipse Salvator corporis. Sed
sicut ecclesia subjecta est Christo, ita et mulieres viris
suis in omnibus. Viri, diligite uxores vestras, sicut et
Christus dilexit ecclesiam suam, et semet ipsum tradidit
pro ea, ut eam sanctificaret lavacro aquae in verbo, ut
ipse sihi praepararet gloriosam ecclesiam, non habentem
maculam, aut rugam, aut aliquid hujusmodl, sed ut esset
sancta et immaculata.“ Et post pauca: „nemo 6), inquit,
enim aliquando carnem suam odio habuit, sed nutrit et
fovet eam, sicut et Christus ecclesiam, qui membra su—
mus corporis ejus,“ et7) reliqua. Per haec ergo edo-
cemur, quomodo sponsa Christi, quae est ecclesia, etiam
sit corpus ejus et membra. Si ergo audias sponsi membra
nominari, ecclesiae membra dici intellige. Iu quibus sic-
ut sunt aliqui, qui dicuntur oculi, pro intelligentiae sine
dubio ac scientiae lumine, et alii aures pro audiendo
verbo doctrinae, alii manus pro bonis operibus religiosis-
que ministeriis, ita 8) sunt alii et qui genae ejus appel-
lentur. Genae autem partes vultus dicuntur, in quibus
honestas et verecundia animae agnoscitur: per quod sine
dubio illi in membris ecclesiae declarantur, qui castitatis

et pudicitiae excolunt honestatem. Pro his ergo ad omne

1) Desunt verba: „de hoc“ in edd. M.

²) Edd. M. ,‚dixit.“ ³) I Cor. XII, 27.

⁴) Edd. M. „dixit.“ ⁵) Cfr. Ephes. V, 21 —27.
6) Cfr. EpheS. V, 29. 30. - Edd. M. „et nutrit et

fovet“ etc.
7) Edd. M. „et reliqua. Hoc ergo“ etc.
8) Edd. Μ. „ita et sunt alii, qui et genae“ etc.

